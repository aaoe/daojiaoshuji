<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>云笈七签_卷二十四 日月星辰部二</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://aaoe.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://aaoe.github.io/js/dm.js" type="text/javascript"></script>
<script src="https://aaoe.github.io/js/pc.js" type="text/javascript"></script>
<script src="https://aaoe.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://aaoe.github.io/" class="mindex"><img src="https://aaoe.github.io/images/mindex.png" alt="回主页" /></a>
  <div class="mTitle"><a href="https://aaoe.github.io/" class="htitle1">俭静书院</a> · <a href="https://aaoe.github.io/daojiaoshuji/yunjiqiqian/">云笈七签</a></i></div>
  <span class="mmenu" id="mmenu"><img src="https://aaoe.github.io/images/mmenu.png" alt="目录" /></span> </div>
<div class="mnav" id="mnav"> <a href="https://aaoe.github.io/history/" targent="_blank">历史人文</a> <a href="https://aaoe.github.io/classic/" targent="_blank">诸子百家</a> <a href="https://aaoe.github.io/poetry/" targent="_blank">诗词歌赋</a> <a href="https://aaoe.github.io/video/" targent="_blank">影音资料</a> <a href="https://aaoe.github.io/games/" targent="_blank">休闲游戏</a> <a href="https://aaoe.github.io/pages" targent="_blank">娱乐动画</a>  </div>
<div class="search searchtop">
  <form  name="formsearch" action="https://aaoe.github.io/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='https://aaoe.github.io'></a> > <a href='https://aaoe.github.io/classic/'>诸子百家</a> > <a href='https://aaoe.github.io/daojiaoshuji/'>道教书籍</a> > <a href='https://aaoe.github.io/daojiaoshuji/yunjiqiqian/'>云笈七签</a> > </div>
<div class="kind">
  <h1 class="h11">卷二十四 日月星辰部二</h1>
</div>
<ul class="pagelist" id="pagelist">
  <span class="todown1"><a href='https://aaoe.github.io/daojiaoshuji/yunjiqiqian/103999.html' class='pagedaohang'>【上一篇】<i>:卷二十五 日月星辰部三</i></a></span><span class="tomenu"><a href="https://aaoe.github.io/daojiaoshuji/yunjiqiqian/" title="云笈七签" class="returnIndex">【回目录】</a>
</span><span class="toup1"><a href='https://aaoe.github.io/daojiaoshuji/yunjiqiqian/103997.html' class='pagedaohang'>【下一篇】<i>：卷二十三 日月星辰部一</i></a></span>
</ul>
<div class="articleContent" id="articleContent"> <p>◎总说星</p><p>《玄门宝海经》曰：陽精为日，陰精为月。分日月之精为星辰。纲者，连星也。纪者，缀星也。星形正圆如丸，不应似贯珠穿度，又不容作铃鼻相缀理，宜如破箭竿，还相合以成体。天地初成，无子举翅飞上，乃在华盖之下，左有北辰，右有北斗，星辰稍备，东西南北稍正，星辰共以真道要养万二千物，下及六畜、粪土，草木皆被服其秘道要德而生长焉。</p><p>北辰星者，众神之本也。凡星各有主掌，皆系于北辰。北辰者，北极不动之星也。其神正坐玄丹宫，名太一君也。极之为言者界也，是五方界俱集于中央，是最尊居中也。中极，一名为天中上极星也，是最居天之中。东方少陽，名为东极星；西方少陰，名为西极星；南方太陽，名为南极星；中央名为中和上极上星，故最高最尊，为众星之主也。北极星，天之太常，其神主升进。上总九天，中统五岳，下领学者。北极星围七百七十里，中有玄台玉楼，真人号飞华君，姓羽灵，讳昌元，著飞精华冠，衣紫锦裳，执玉策。太极君名北辰主帝，制御万神中央星是。北极神人坐绿炁之光。北斗星者，太极之紫盖，玄真之灵床 ，九皇之神席，天尊之偃房。第一太星精名玄枢，神曰陽明；第二元星名曰北台，神曰陰精；第三真星名曰九极上真，神又曰真人；第四纽星名曰璇根，神曰玄冥；第五纲星名曰太平，神曰丹元；第六纪星名曰命机，神曰北极；第七关星名曰玄陽，神曰天关；第八帝星名曰高上皇，神曰八景虚元君；第九尊星号太微玉帝君，神曰太素七晨元君。斗有魂魄之星回旋在斗外，裹缠于斗，斗在内也。陽明、陰精二星之间，星斗魂魄魁首也，名曰天枢魂神斗；次第二星名曰天璇魂神斗；次行第三星名曰天机魄精斗；次行第四星名曰天权魄精斗；次行第五星名曰玉衡魄灵斗；次行第六星名曰闿陽魄灵斗；次行第七星名曰摇扁大明。七星去地四十万里，围七百二十里，皆金精琉璃为其郭，七曜紫晖开其光，号为帝车，运于中央，临制四方，分调陰陽，四时五行，皆禀之焉。</p><p>北斗君字君时，一字充。北斗神君本江 夏人，姓伯，名大万，挟万二千石。左右神人姓雷，名机，字太陰，主天下诸仙人。又招摇与玉衡为轮，北斗之星精曜九道，光映十天。</p><p>北斗九星七见二隐，其第八、第九是帝皇太尊精神也。汉相国霍光家有典衣奴子，名还车，忽见二星在斗中，光明非常，乃拜而还，遂得增年六百。内辅一星在北斗第三星，不可得见，见之长生，成神圣也。外辅一星在北斗第六星下，相去一寸许，若惊恐厌魅，起视之吉。</p><p>黄帝曰：以鸡鸣时，想北斗七星，而天神下不死药，益寿不老。又以丁亥之日仰存七星，使焕明于北方，良久，陰祝曰：</p><p>召书上清，役使万神，上登玉庭，驾景乘空，与天相倾。</p><p>又每立春日，东向存北斗来下却盖头，柄指于前，吉。南斗神君字流时，南斗字君元。南斗君是河东人，姓赵，名赦先，字君迁。南斗君坐左右神人姓戴，名道，字叔生，大道君子也。</p><p>东斗主击君，西斗主伐君，中斗伏逆君。紫微宫内神姓柳，字君明。紫微君字露光，夫人姓王，讳叔华。太微星君字卿元。太微内有三皇，一曰皇君，二曰天皇，三曰皇老，此即三元之气，混沌之真，在太微总领符命也。文昌星神君字先常，天子司命之符也。土官星所主，能致山内果实。旦为猿，昼为猴，暮为死石。璇玑星君字处行，钩陈水星主之，常陈天之虎贲也。五车，天之五岳，能致甘露、麒麟。三台星，天之陛官，旦为龙，昼为蛇，暮为鱼。三神者，三台之灵也。上台神君字显真，上台名虚精，主金玉。中台神君字章明，中台名六淳，主禄位。中台两星小阔，晋张华为司空，死，其星开。下台神君字际生，下台名曲生，主土田。轩辕星，天之后妃土官也。其神旦为羊，昼为蟹，暮为鳖。洞明星，姓幽升，讳幽韵。真人星姓归珩，讳妙光，字度元，天之司空，主五岳灵仙。</p><p>五星者，是日月之灵根，天胎之五藏。天地赖以综气，日月系之而明。东方岁星真皇君，名澄澜，字清凝；夫人名宝容，字飞灵。南方荧惑真皇君，姓皓空，讳维淳散融；夫人讳华凝，字玄罗。太白真皇君，姓皓空，名德摽；夫人名飚英，字灵恩。辰星真皇君，名启咺，字积原；夫人名玄华，字龙娥。镇星真皇君，名藏睦，字耽延；夫人名空瑶，字飞贤。二十八宿为篱落也，织女水官星能致神芝，食之寿与天地无极。传舍水官星主天符，南戒星同北戒水官星，旦为马，昼为鹿，暮为麞。天市星，天之仓曹神，能致明月珠，旦为木，昼为兔，暮为狢。平门土官星能致神女倡乐，旦为生木，昼为豕，暮为蛦蝓。玄冥星姓冥枢，讳定宣觉，字法开度，真名执，天之游击也，主伐逆。上总九天鬼神，中领北帝三官，下监万兆。谷土星能致飞乌，来硃雀，旦为鸡，昼为乌，暮为鸢。积水星能致四方万物，恣其所欲，坐在立亡。狼星能致天帝君百二十神。</p><p>夫下有其官，则上有其星；下署置官失，则上星为其乱。若露慢三光，指斥七曜，呵骂风雨，欺罔玄灵，则致日月薄蚀，星宿流飞。常以十二月四日候天西北水母星，长九丈，大三围，本末正等，见即大水满天下，急走奔高山可逃也。计然，葵丘濮上人也，姓辛，字文子，习 星历之数，知所富利之术。</p><p>----------------------------------------</p><p>◎二十八宿</p><p>甲从官，陽神也，角星神主之。陽神九人。姓宾，名远生，衣绿玄单衣，角星宿主之。乙从官，陰神也，亢星神主之。陰神四人，姓扶，名司马。马头赤身，衣赤缇单衣，带剑，亢星神主之。丙从官，陽神也，氐星神主之。陽神十三人，姓王，名师子。衣青纱单衣，氐星神主之。丁从官，陰神也，房星神主之。陰神八人，姓洪，名寄生。衣绛绯单衣，房星神主之。戊从官，陽神也，心星神主之。心星，火也，为工，故在东方。陽神五人，姓女，名涂祖，牛头人身，衣黄单衣，带剑，心星神主之。己从官，陰神也，尾星神主之。陰神十一人，姓涂，名徐泽。兔头人身，衣青单衣，尾星神主之。庚从官，陽神也，箕星神主之。桑木者，箕星之精也。陽神十一人，姓元阙，名仲。衣飘飘玉妙单衣，箕星神主之。辛从官，陰神也，南斗星神主之。陰神四人，姓陽，名多，衣青单衣，持矛，南斗星神主之。壬从官，陽神也，牛星神主之。陽神十二人，姓柳，名将生。衣绛玄单衣，牛星神主之。癸从官，陰神也，女星神主之，陰神姓刁，名徐，字郁子。犬头人身，女星神主之，寅从官，孟神也，虚星神主之。槐者，虚星之精也。，孟神四人，姓木，名徐他。鼠头人身，衣银黑单衣，带剑，虚星神主之。卯从官，仲神也，危星神主之。仲神十一人，姓刘，名归生。衣琼纹单衣，带剑，危星神主之。辰从官，季神也，营室星神主之。营室之内，五色杂神，营室天子受命之司，水官星神主之。季神八人，姓吕，名升，衣黄锦单衣，营室星神主之。巳从官，孟神也，东壁星神主之。孟神七人，姓石，名苏和，豕头人身，衣黑单衣，带剑，东壁星神主之。午从官，仲神也，奎星神主之。仲神六人，姓黑，名石胜。衣丹纱单衣，带剑，奎星神主之。未从官，季神也，娄星神主之。季神十三人，姓竺，名远来。衣流荧单衣，娄星神主之。申从官，孟神也，胃星神主之。孟神八人，姓冯，名谢君。衣流黄单衣，带剑，胃星神主之。酉从官，仲神也，昴星神主之。仲神四人，姓张，名弩校衣绿青单衣，昴星神主之。戌从官，季神也，毕星神主之。季神姓桑，名公孙，带剑，衣白毛单衣，毕星神主之。亥从官，孟神也，觜星神主之。孟神十一人，姓王，名平。衣龙青单衣，觜星神主之。子从官，仲神也，参星神主之。仲神八人，姓铜，名徐舒，衣黄绯单衣，带剑，参星神主之。丑从官，季神也，井星神主之。季神九人，名博陽。衣黄水单衣，带剑，能致凤凰、玄武，东井星神主之。震，乾之长男也，鬼星神主之。长男神五人，姓作，名涂于。蛇头黑身，带剑，衣赤野单衣，鬼星神主之。坎，乾之中子也，柳星神主之。中男神四人，姓角，名石襄，羊头人身，衣黄韦单衣，柳星神主之。艮，乾之少子也，七星神主之。少子神五人，名胜子。衣飞霞单衣，七星神主之。巽，坤之长女也，张星神主之。长女神五人，姓李，名神子。衣赤血单衣，张星神主之。离，坤之中女也，翼星神主之。中女神十人，姓张，名奴子。衣赭黑单衣，带剑，翼星神主之。兑，坤之少女也，轸星神主之。少女五人，姓符离，名苏子。衣流黄单衣。</p><p>----------------------------------------</p><p>◎北斗九星职位总主</p><p>《黄老经》曰：北斗第一天枢星，则陽明星之魂神也。第二天璇星，则陰精星之魂神也。第三天机星，则真人星之魄精也。第四天权星，则玄冥星之魄精也。第五玉衡星，则丹元星之魄灵也。第六闿陽星，则北极星之魄灵也。第七摇扁星，则天关星之魂大明也。第八洞明星，则辅星之魂精陽明也。第九隐元星，则弼星之魂明空灵也。</p><p>陽明星，天之太尉，司政主非。上总九天上真，中监五岳飞仙，下领后学真之人。天地神灵、功过轻重，莫不隶焉。</p><p>陰精星，天之上宰，主禄位。上总天宿，下领万灵及学仙之人。诸以学道及兆民宿命禄位，莫不隶焉。</p><p>真人星，天之司空，主神仙。上总九天高真，中监五岳灵仙，下领学道之人。真仙之官，莫不隶焉。</p><p>玄冥星，天之游击，主伐逆。上总九天鬼神，中领北帝三官，下监万兆，伐逆不臣，诸以凶勃，莫不隶焉。</p><p>丹元星，天之斗君，主命录籍。上总九天谱录，中统鬼神簿目，下领学真兆民命籍。诸天诸地，莫不总统。</p><p>北极星，天之太常，主升进。上总九天上真，中统五岳飞仙，下领学者之身。凡以功勤得转轮阶级，悉总之焉。</p><p>天关星，天之上帝，主天地机运。如四时长短。天地否泰、劫会，莫不隶焉。</p><p>辅星，天尊玉帝之星也。曰常者，常陽。主飞仙。上总九天，下领九地。五岳四渎神仙之官，悉由之焉。</p><p>弼星，太常真星也。曰空者，常空隐也。主变化无方。</p><p>《河图宝录》云：第一陽明星，天之太尉，司正主非。上总九天之真，中监五岳飞仙，下领后学真人，天地神灵，功过轻重。围九百二十里，有青城玉楼，据斗真人号九晨君，姓上灵，讳摇天捶。冠九晨玉冠，衣青羽飞裳，执《斗玄图》，坐玉楼中。知内讳者，玉晨下映，飞行太空。</p><p>第二陰精星，天之上宰，主禄位。上总天宿，下领万灵及学仙之人。围五百五十五里，有五色玉楼。攀魁真人号北上晨君，姓育婴，讳激明光。冠玄精玉冠，衣玄羽飞裳，执五色羽节。</p><p>第三真人星，天之司空，主神仙。上总九天高真，中监五岳灵仙，下领学道之人。围七百七十里，有黄台玉楼。真人号主仙华神君，姓归垪，讳度众?，冠飞晨宝冠，衣青羽飞裳，执斗中青录。</p><p>第四玄冥星，天之游击，主伐逆。上总九天鬼神，中领北帝三官，下监万兆。围八百里，有硃台玉楼。步斗真人号玄上飞盖晨君，姓冥枢，讳摇天柱。冠二华宝晨冠，衣丹锦飞裳，执九灵之节。</p><p>第五丹元星，天之北斗君，主命箓籍。上总九天诸箓，中统鬼神簿目，下领学真兆民命籍。诸天诸地，莫不总统。围七百二十里，有素台金楼。蹑纪真人号金魁七晨君，姓上开，讳变五道。冠七宝飞天冠，衣白锦飞裳，执青元籍。</p><p>第六北极星，天之太常，主升进。上总九天上真，中统五岳飞仙，下领学者阶级。围七百七十里，有玄台玉楼。步刚真人号北晨飞华君，姓明灵，讳昌上元。冠飞精华冠，衣紫锦飞裳，执九斗玉策。</p><p>第七天关星，天之上帝，主天地机运，四时长短，否泰劫会。围九百里，有九层玉楼。乘龙真人号总灵九元北盖晨君，姓玄枢，讳开天徒。冠九元宝冠，衣九色锦裳，执晖神之樱</p><p>第八辅星，天尊玉帝之星，曰常陽也。主飞仙。上总九天，下领九地，五岳四渎神仙之官。围九百九十里，有紫炁玉楼。游行三界真人号帝尊九晨君，姓精常，讳空上开正延。冠飞精玉冠，衣九色凤衣，执火铃。</p><p>第九弼星，太帝真人星，曰空隐也。主变化无方。围九百九十里，有玉楼紫馆。徘徊三陽真人号帝真元星君，姓幽空，讳冥陽晖幽寥。冠飞天玉冠，衣九天龙衣，执帝章。</p><p>兆若诉彼之非，明此之是，过他之恶，申己之善，自责而不怨人，通理而各祈祐，除罪延福，告请天之太尉第一玉皇君。</p><p>兆若陰陽学官，干禄求位，告请天之上宰第二玉皇君。</p><p>兆若学道期仙，通神达圣，告请天之司空第三玉皇君。</p><p>兆若制服 鬼神，恶逆诛伐，幽显凶邪，告请天之游击第四玉皇君。</p><p>兆若立功建德，益算延年，告请天之斗君第五玉皇君。</p><p>兆若屈滞疾厄，乞申希免，告请天之太常第六玉皇君。</p><p>兆若天地否激，炁候不调，告请天之上帝第七玉皇君。</p><p>兆若禳却众灾，飞上履下，告请天之尊玉帝第八玉皇君。</p><p>兆若变化无方，应救一切，告请天之太帝第九玉皇君。</p><p>右九皇君、九夫人内姓隐讳，知之延寿千年。常夕夕观之，想见皇君夫人形象威光，忆其姓讳，谛存在心，得见第八、第九星，延寿无穷。</p><p>----------------------------------------</p><p>◎太上空常飞步录</p><p>太上大道君曰：空常者，天地之魂魄，陰陽之行用。唯斗君名姓别有，具列于后。诀唯有一诀步刚咒，启乞愿由人临时作辞及口启之。在其二十八宿名星图，具在《流珠正经》，以意详用。</p><p>次南斗君及七宿法老君曰：南斗君姓唐，名粗，字宣道，太原人。</p><p>次西斗君及七宿法老君曰：西斗君姓刘，名起，字石婴，长安人也。</p><p>次北斗君及七宿法老君曰：北斗君姓陈，名奉，字百万，江 夏人云云，在《流珠》中。</p><p>右四斗君，四人官二十八人，皆受志人配使，并乞愿皆如心手相应，无事切不得妄行，却招祸返损人也。</p><p>次司命法</p><p>老君曰：左司命一人也。姓韩，名思，字元信，长乐人也。司录，司伐等属焉。左司命有三十六大员官。</p><p>右司命姓张，名获邑，字子良，广陽人也。司录、司非等属焉。右司命亦有三十六大员官。</p><p>天师曰：韩、张二司命，皆是汉高帝之臣也。</p><p>老君曰：得左、右二司命名，可以六甲日蹑地纪步咒，如前二十八宿法。唯诀各随命配为司命诀，捻之，往往行之二年，便获长生；请出灾厄秘妙之法，久久精修，白日升举。</p> </div>
<ul class="pagelist" id="pagelist">
  <span class="todown1"><a href='https://aaoe.github.io/daojiaoshuji/yunjiqiqian/103999.html' class='pagedaohang'>【上一篇】<i>:卷二十五 日月星辰部三</i></a></span><span class="tomenu"><a href="https://aaoe.github.io/daojiaoshuji/yunjiqiqian/" title="云笈七签" class="returnIndex">【回目录】</a>
</span><span class="toup1"><a href='https://aaoe.github.io/daojiaoshuji/yunjiqiqian/103997.html' class='pagedaohang'>【下一篇】<i>：卷二十三 日月星辰部一</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://aaoe.github.io/daojiaoshuji/wenshizhenjing/" target="_blank">文始真经<i>></i></a>  <a href="https://aaoe.github.io/daojiaoshuji/tongxuanzhenjing/" target="_blank">通玄真经<i>></i></a>  <a href="https://aaoe.github.io/daojiaoshuji/zhonglvchuandaoji/" target="_blank">钟吕传道集<i>></i></a>  <a href="https://aaoe.github.io/daojiaoshuji/zhuangzibaihuawen/" target="_blank">庄子白话文<i>></i></a>  <a href="https://aaoe.github.io/daojiaoshuji/liezi/" target="_blank">列子<i>></i></a>  <a href="https://aaoe.github.io/daojiaoshuji/daodejingbaihuawen/" target="_blank">道德经白话文<i>></i></a>  <a href="https://aaoe.github.io/daojiaoshuji/qingjingjing/" target="_blank">清静经<i>></i></a>  <a href="https://aaoe.github.io/daojiaoshuji/yuhuangjing/" target="_blank">玉皇经<i>></i></a>  <a href="https://aaoe.github.io/daojiaoshuji/taishanglaojunnaguanjing/" target="_blank">太上老君内观经<i>></i></a>  <a href="https://aaoe.github.io/daojiaoshuji/yunjiqiqian/" target="_blank">云笈七签<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://aaoe.github.io/history/" targent="_blank">历史人文</a> <a href="https://aaoe.github.io/classic/" targent="_blank">诸子百家</a> <a href="https://aaoe.github.io/poetry/" targent="_blank">诗词歌赋</a> <a href="https://aaoe.github.io/video/" targent="_blank">影音资料</a> <a href="https://aaoe.github.io/games/" targent="_blank">休闲游戏</a> <a href="https://aaoe.github.io/pages" targent="_blank">娱乐动画</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="https://aaoe.github.io/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="https://aaoe.github.io">电脑版</a></p>
    <p>俭静书院</p>
</div>
<span style="display:none;"><script>var _hmt = _hmt || [];(function() { var hm = document.createElement("script");hm.src = "//hm.ChiBooks.com/hm.js?439e35470defdfe66d70b6886ac84ba3";var s = document.getElementsByTagName("script")[0]; s.parentNode.insertBefore(hm, s);})();</script></span>

</body>
</html>