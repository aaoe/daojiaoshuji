<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>云笈七签_卷二十八 二十八治部</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://aaoe.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://aaoe.github.io/js/dm.js" type="text/javascript"></script>
<script src="https://aaoe.github.io/js/pc.js" type="text/javascript"></script>
<script src="https://aaoe.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://aaoe.github.io/" class="mindex"><img src="https://aaoe.github.io/images/mindex.png" alt="回主页" /></a>
  <div class="mTitle"><a href="https://aaoe.github.io/" class="htitle1">俭静书院</a> · <a href="https://aaoe.github.io/daojiaoshuji/yunjiqiqian/">云笈七签</a></i></div>
  <span class="mmenu" id="mmenu"><img src="https://aaoe.github.io/images/mmenu.png" alt="目录" /></span> </div>
<div class="mnav" id="mnav"> <a href="https://aaoe.github.io/" targent="_blank">首页</a> <a href="https://aaoe.github.io/zuowen/" targent="_blank">作文</a> <a href="https://aaoe.github.io/academy/" targent="_blank">俭静书院</a> <a href="https://aaoe.github.io/jiankangbaojian/" targent="_blank">健康保健</a> <a href="https://aaoe.github.io/jiankangyinshi/" targent="_blank">健康饮食</a> <a href="https://aaoe.github.io/xiandai/" targent="_blank">现代小说</a> <a href="https://aaoe.github.io/gushihui/" targent="_blank">故事会</a> <a href="https://aaoe.github.io/waiguo/" targent="_blank">外国文学</a> <a href="https://aaoe.github.io/shenghuochangshi/" targent="_blank">生活常识</a> <a href="https://aaoe.github.io/meirongyangsheng/" targent="_blank">美容知识</a> <a href="https://aaoe.github.io/lishigushi/" targent="_blank">历史故事</a> <a href="https://aaoe.github.io/juqingjianjie/" targent="_blank">剧情简介</a> <a href="https://aaoe.github.io/wangmingdaquan/" targent="_blank">网名大全</a> <a href="https://aaoe.github.io/shuoshuo/" targent="_blank">说说大全</a> <a href="https://aaoe.github.io/caipudaquan/" targent="_blank">菜谱大全</a> <a href="https://aaoe.github.io/ss/" targent="_blank">生活类书籍</a>  </div>
<div class="search searchtop">
  <form  name="formsearch" action="https://aaoe.github.io/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='https://aaoe.github.io'></a> > <a href='https://aaoe.github.io/'>古代文学</a> > <a href='https://aaoe.github.io/daojiaoshuji/'>道教书籍</a> > <a href='https://aaoe.github.io/daojiaoshuji/yunjiqiqian/'>云笈七签</a> > </div>
<div class="kind">
  <h1 class="h11">卷二十八 二十八治部</h1>
</div>
<ul class="pagelist" id="pagelist">
  <span class="todown1"><a href='https://aaoe.github.io/daojiaoshuji/yunjiqiqian/103995.html' class='pagedaohang'>【上一篇】<i>:卷二十九 禀生受命部一</i></a></span><span class="tomenu"><a href="https://aaoe.github.io/daojiaoshuji/yunjiqiqian/" title="云笈七签" class="returnIndex">【回目录】</a>
</span><span class="toup1"><a href='https://aaoe.github.io/daojiaoshuji/yunjiqiqian/103993.html' class='pagedaohang'>【下一篇】<i>：卷二十七 洞天福地部</i></a></span>
</ul>
<div class="articleContent" id="articleContent"> <p>◎二十四治并序</p><p>谨按《张天师二十治图》云：太上以汉安二年正月七日中时下二十四治：上八治、中八治、下八治。应天二十四气，合二十八宿，付天师张道陵奉行布化。张天师，沛国丰县人也，讳道陵，字辅汉。禀性严直，经明行修，学道有方。永平二年，汉帝诏书，就拜巴郡江 州令。以延和元年三月十日辛丑，诏书拜为司空，封食冀县侯。以芝草、图经、历神仙为事，任采延年药饵金液丹。以汉安元年丁丑，诏书迁改，不拜。遂解官入益州部界。以其年于蜀郡临邛县渠亭山赤石城中，静思精至，五月一日夜半时，有千乘万骑来下至赤石城前，金车羽盖，步从龙虎鬼兵，不可称数。有五人，一人自言，吾是週时柱下史也；一人自言，吾是新出太上老君也；一人云，吾是太上高皇帝中黄真君也；一人言，吾是汉师张良子房也；一人言，吾是佐汉子渊天师外祖也。子骨法合道，当承老君忠臣之后。今授子鬼号，传世子孙为国师，抚民无期。于是道陵方亲受太上质敕，当步纲蹑纪，统承三天，佐国扶命，养育群生，整理鬼气，传为国师。依其度数，开立二十四治、十九静庐，授以正一盟威之道，伐诛邪伪，与天下万神，分付为盟。悉承正一之道也。</p><p>上皇元年七月七日，无上大道老君所立上品治八品诀要掌中，伏亏造天地五龙，布山岳，老君立位治，以用化流愚俗，学者不得贪竟，欲仙道克成，可传之与质朴也。</p><p>第一陽平治</p><p>治在蜀郡彭州九陇县。去成都一百八十里。道由罗江 水两岐山口入，水路四十里。治道东有龙门，拒守神水，二柏生其上。西南有大泉，决水归东。治应角宿，贵人发之，治王始终。嗣师天师子也，讳衡，字灵真。为人广智，志节高亮，隐习 仙业。汉孝灵帝徵为郎中，不就。以光和二年正月十五日巳己于山升仙。立治碑一双在门，名曰嗣师治也。</p><p>陽平谪仙妻，不知其姓名。九陇居人张守珪，家甚富，有茶园，在陽平化仙居内，每岁召采茶人力百馀辈，男女佣工杂之，园中有一少年，赁为摘茶。自言无亲族，性甚了慧勤愿。守珪怜之，以为义兒。又一女子二十馀，亦无亲族，愿为义兒之妇，孝义端恪，守珪甚善之。一旦山水泛溢，市井路绝，盐酪既阙，守珪甚忧。新妇曰：此可买耳。取钱出门十数步，置钱树下，以杖扣树，得盐酪而归。后或有所要，但令扣树取之，无不得者。其夫术亦如此。因与邻妇十数人，于堋口市相遇，为买酒一碗与众妇饮之，皆醉，而碗中酒不减。远近传说，人皆异之。守珪请问其术受于何人？少年曰：我陽平洞中仙人耳。因有小饼，谪于人间，不久当去。守珪曰：洞府大小与人间城阙相类否？答曰：二十四化各有一大洞，或方千里、五百、三百里。其中皆有日月飞精，谓之伏神之根，下照洞中，与世间无异。其中皆有仙王、仙官、仙卿辅相佐之，如世之职司。有得道之人及积功迁神反生之者，皆居其中，以为民庶。每年三元大节，诸天有上真下游洞天，以观其所理善恶。人世死生、兴废、水旱、风雨，预关于洞中焉。其龙神、祠庙、血食之司，皆为洞府所统也。二十四化之外，其青城、峨嵋、益登、慈母、繁陽、嶓冢，亦各有洞天，不在十大洞天、三十六小洞天之数。洞之仙曹，如人间郡县聚落耳。不可一一详记之也。旬日之间，忽然夫妇俱去。</p><p>右陽平治山。山中有主簿治、嗣师治、系师治。</p><p>第二鹿堂山治</p><p>治在汉州绵竹县界北乡，去成都三百里。上有仙室、仙台，古人度世之处。昔永寿元年，太上老君将张天师于此治上，与四镇太岁大将军、川庙百鬼共折石为要，皆从正一盟威之道。山有松柏、五龙仙穴，能通船渡，持火入穴，三日不荆治应亢宿，号长发之，治王八十年。</p><p>第三鹤鸣神山上治</p><p>治在其上，山与青城天国山相连，去成都二百里。在蜀郡临邛县界，径道三百里，世人不知之。马底子、何丹陽得道处。治前三水共成一带，神龙居之。有四金钉、二石金银，蚕三斛，亦言尹喜主之。治应氐宿，贱人发之，治王六十年。《神仙传》云：张天师遇中国纷乱，乃入蜀鹤鸣山学道也。</p><p>第四漓沅山治</p><p>治在彭州九陇县界，与鹿堂山治相连。其间八十里，去成都二百五十里。有果松神草，服之升仙。又有四龙起骑之门，范蠡主之。治应房宿，庶人发之，治王二十年。</p><p>第五葛璝山治</p><p>治在彭州九陇县界，与漓沅山相连。去成都县二百三十里，去陽平治水口四十八里。昔贤于此得道。上有松栗山，高六百丈。治应心宿，道人发之，治王九十年。南康王太尉中书令韦公皋为成都尹，相国张公之爱婿，而量深器大，举止简傲，不狎于俗。张公奕世相家，德望清贵，举族皆轻侮于韦，以此见薄，亦未之悟也。忽梦二神人谓之曰：天下诸化，领世人名籍。吾子名系葛璝，禄食全蜀，富贵将及，何自滞耶？勉哉行矣！异日当富贵，无以葛璝为忘也。由是韦有干禄之志，谋于其室家，复勉励之，以妆奁数十万金，资其行计。既达秦川，属岁饥久雨，因知友所聘，署陇州军事判官。俄而驾出奉天，郡守奔难行在。皋率土客甲士，馈挽军储，以申扈卫，以功就拜防御使。复请赴觐行朝，德宗望而器之。既平寇难，大驾还京。以功检校右仆射、凤翔节度使。恳让乞改西川，乃授西川节度，与张公交代焉。拥师赴任，张假道归阙以避其锋。既而累年蜀境大穰，金帛丰积，南诏内附，乞为臣妾。威名益重而贡赋不亏，朝廷倚注，戎蛮慑伏。由是请许南诏置习 读院，入质子、学生习 《诗》、《书》、《礼》、《乐》。公文翰之美，冠于一时。南诏得其手笔，刻石以荣其国，而葛璝之事久已忘矣。又梦二神人曰：富贵而忘所因，其何甚耶！鲍梦觉流汗，惊骇久之，乃躬诣云林，炷香祷福，遂命工度木，揆日修崇作南宫飞阁四十间。巨殿修廊，重门邃宇，范金刻石，知无不为。支九陇租赋于山下阿屯输贮，糗粮山积，匠石云起，自制碑刊于洞门之侧，上构层楼，拣选僮七十人以供洒扫，良田五百亩以赡斋储。在镇二十馀年，封至王爵矣。即本命丁卯，属葛璝化也。</p><p>第六庚除治</p><p>山去平地三百九十丈，在广汉郡绵竹县西，去县五里，去成都二百八十里。上常有仙人来往，可以度厄养性。昔张力得道之处，山有二石室，三龙头，淮水绕之。治应尾宿，当道士发之，治王始终。</p><p>第七秦中治</p><p>主神仙在广汉郡德陽县东九里，去成都二百里。其山浮，昔韩众于其上得仙。前有大水，东有道径于汉洛。治面有大石铜为志。治应箕宿，癫人发之，治王始终。</p><p>第八真多治</p><p>山在怀安军金堂县，去成都一百五十里。山有芝草神药，得服之令人寿千岁。山高二百八十丈，前有池水，水中神鱼五头。昔王方平于此与太上老君相见。治应斗宿，女人发之，治王七十年。</p><p>无极元年十月五日，真正无极太上立治中八品气要诀在掌中。</p><p>第一昌利治</p><p>山在怀安军金堂县东四十里，去成都一百五十里，昔蜀郡李八伯初学道处。八伯，唐公房之师也。游行蜀中诸名山，常自出戏于成都市，暮宿于青城山上，故号为八伯也。其山南有一石室，容八十人，前有三龙门为志。治应牛宿，狂惑人发之，治王五百年。</p><p>第二隶上治</p><p>山季子先生学道飞仙。治在广汉郡德陽县东二十里。山有二石室，有一神井。白鹿、白鹤、白鸠时来饮之。有石在治前，与绵毋治相连。西有赤石溪，上有三松为志。山去平地二千九百丈。昔中山卫叔卿于此得道。治应女宿，贫贱人发之治。王百年。</p><p>第三涌泉山神治</p><p>昔广汉马明生学道得仙，太上老君至此化形住此。治在遂宁郡小汉县界，上有泉水，治万民病，饮之无不差愈，传世为祝水。治去成都二百里，有悬崖百丈，近绵水，猴猿百鸟来在其间。治应虚宿，野人发之，治王三十年。其山小而高，四向有游道。</p><p>第四稠粳治</p><p>在犍为郡新津县，去成都一百一十里，汶山江 水经焉。山高去平地一千七百丈，昔轩辕学道之处也。治左右有连罔相续，西北有味江 水。山亦有芝草仙药，可养性命。治应危宿，贵人发之，治王五十年。</p><p>第五北平治</p><p>在眉州彭山县，去成都一百四十里。山上有池水，纵广二百步，中有神芝药草，食之与天相久，昔越人王子乔得仙。治应室宿，道师发之，治王四十年。一名?斗山治。</p><p>第六本竹治</p><p>山在蜀州新津县，去成都一百二十五里。山高一千三百丈，上有一水，有香林在治陌，北有龙穴地道通峨嵋山，上有松，昔郭子声得道之处也。后有林竹，西去十五里通鹤鸣山。前水中常有神龙游戏。治应壁宿，龙门吏人发之，治王五百年。</p><p>第七蒙秦治</p><p>山在越巂郡台登县西，去城二十里，去成都一千四百二十里。治与越巂郡隔河水，前有小山，后有大山，高一千丈。昔伊尹于此山学道。上有芝英金液草，服之得度世。后有汉中郡赵升得道于此。治应奎宿，凡人发之，治王九十年。</p><p>第八平盖治</p><p>山在蜀州新津县，去成都八十里。前山下有玉人，身长一丈三尺。昔吴郡崔孝通于此山学道得飞仙。山西有大江 ，南有长山，北有平川，中有龙门。治应娄宿，陰人发之，治王千年。</p><p>无上二年正月七日，无为大道玄真立下八品治气要诀在掌中。</p><p>第一云台山治</p><p>在巴西郡阆州苍溪县东二十里，上山十八里方得，山足去成都一千三百七十里。张天师将弟子三百七十人住治上教化，二年白日升天。其后一年，天师夫人复升天。后三十年，赵升、王长复得白日升天。治前有巴西大水，山有一树桃，三年一花，五年一实，悬树高七十丈，下无底之谷。唯赵升乃自掷取得桃子，馀者无能取之。治应胃宿，有人形师人发之，治王五十年。又云云台治山中有玉女乘白鹤，仙人乘白鹿，又有仙师来迎天师白日升天，万民尽见之。一云此天柱山也。在云台治前有立碑处。</p><p>《云台治中录》曰：施存，鲁人，夫子弟子。学大丹之道，三百年十炼不成，唯得变化之术。后遇张申为云台治官，常悬一壶如五升器大，变化为天地，中有日月如世间；夜宿其内，自号壶天，人谓曰壶公，因之得道在治中。</p><p>第二浕口治</p><p>山在汉中郡江 陽县，去成都二千九百二十里。陈安世于此山上学道得仙。安世，京兆人也。汉中水过其前山，一名平元山，西有长山，东有流海，帝王所住，有青龙门。治应昴宿，俗人发之，治王五百年。</p><p>第三后城山治</p><p>在汉州什邡县，昔爰子然于此山上学仙得道。左有大水，后有重山。山有神芝，服之寿千岁。一名黄陵山，南有长山，北有青龙，东有松柏为志。治应毕宿，凡人发之治。王八十年。</p><p>第四公慕治</p><p>在汉州什邡县，去治一百里，昔苏子于此山学道得仙。一名北逢仙山，南有石坎，北有悬流水。治应觜宿，病人发之，治王七十年。</p><p>第五平罔治</p><p>山在蜀州新津县，去成都一百里，昔蜀郡人李阿于此山学道得仙，白日升天。治应参宿，道士发之，治王二十年。北有三重曹溪，南有特山为志。</p><p>第六主簿山治</p><p>在邛州蒲江 县界，去成都一百五十里。蜀郡人王兴于此学道得仙。一名秋长山，南有石室玉堂，松柏生其前。治应井宿，彻人发之，治王八十年。</p><p>第七玉局治</p><p>在成都南门内。以汉永寿元年正月七日，太上老君乘白鹿、张天师乘白鹤，来至此坐局脚玉寐，即名玉局治也。治应鬼宿，千丈大人发之，治王三世。</p><p>第八北邙山治</p><p>在东都洛陽县，梁水在治左，务成子于此得道。大黄出东，冗泉南流。治应柳宿，仙圣发之，治王六十年。</p><p>《玄都律》第十六云：治者，性命魂之所属也。《五岳名山图》云：陽平治属金，属角星。鹿堂治金，亢星。鹤鸣治木，氐星。治沅治土，房星。葛璝治火，心星。庚除治火，尾星。秦中治水，箕星。真多治金，斗星。</p><p>右八治是上品，并是后汉汉安元年太上老君所立。</p><p>昌利治土，牛星。隶上治火，女星。涌泉治木，虚星。稠粳治火，危星。北平治金，室星。本竹治木，壁星。蒙秦治火，奎星。平盖治土，娄星。</p><p>右八治是中品，置如前云。</p><p>云台治木，胃星。浕口治木，昴星。后城治土，毕星。公慕治金，觜星。平罔治水，参星。主簿治金，井星。玉局治水，鬼星。北邙治土，柳星。</p><p>右八治是下品，置如前云。</p><p>冈氐治水，星星。白石治金，张星。锺茂治水，翼星。具山治土，轸星。《地图》云：此四治在京师东北。</p><p>右此四治是张天师所加。充前二十四治，合成二十八治，上应二十八宿。</p><p>平公治属水，配涌泉治。公慕治属土，配稠粳治。天台治属土，配本竹治。濑乡治属金，配昌利治。樽领治属金，配云台治。代元治属金，配云台治。和里治属火，配隶上治。漓沅治属金，配昌利治。</p><p>右是天师更加此八治，以配八品，週布四海，镇国化人也。</p><p>《太真科》下卷所说云：第一别治有四者：</p><p>第一具山治，第二锺茂治，第三白石治，第四冈氐治。</p><p>右四品，在外名别治，于内名备治。备治足二十八也，则与三八别也。</p><p>第二游治有八者：</p><p>第一吉陽治，第二平都治，第三河逢治，第四慈母治，第五黄金治，第六太华治，第七青城治《五符经》作青城山，第八峨嵋治。</p><p>右八品是游治也。</p><p>第三配治有八者：</p><p>第一代元治，第二樽领治，第三濑乡治，第四天台治，第五八慕治，第六平公治，第七利里治，第八漓沅治。</p><p>右八品是配治也。</p><p>第四正治二十有四者：</p><p>第一北邙治，第二玉局治，第三主簿治，第四平罔治，第五公慕治，第六后城治，第七浕口治，第八云台治。</p><p>右是下品八治也。</p><p>第一平盖治，第二蒙秦治，第三本竹治，第四稠粳治，第五北平治，第六涌泉治，第七隶上治，第八昌利治。</p><p>右是中品八治也。</p><p>第一真多治，第二秦中治，第三庚除治，第四葛璝治，第五漓沅治，第六鹤鸣治，第七鹿堂治，第八陽平治。</p><p>右是上品八治也。</p><p>第五星宿治二十有八，名上治，一名内治，又名大治，又名正治，是上皇元年七月七日，无上玄老太上大道君所立上、中、下品。</p><p>二十八宿要诀</p><p>第一角宿，上治无极虚无无形，下治陽平山。</p><p>第二亢宿，上治无极虚无自然，下治鹿堂山。</p><p>第三氐宿，上治无极玄元无为，下治鹤鸣山此三治主辰生。</p><p>第四房宿，上治虚白，下治漓沅山。</p><p>第五心宿，上治洞白，下治葛璝山此二治主卯生。</p><p>第六尾宿，上治三一，下治庚除山。</p><p>第七箕宿，上治三元，下治秦中山此二治主寅生。</p><p>第八斗宿，上治三五，下治真多山此一治主丑生。</p><p>──右上八品无上治。</p><p>第九牛宿，上治九天，下治昌利山。</p><p>第十女宿，上治五城，下治隶上山此合前三治主丑生。</p><p>第十一虚宿，上治元神，下治涌泉山。</p><p>第十二危宿，上治丹田，下治稠粳山此二治主子生。</p><p>第十三室宿，上治常先，下治北平山。</p><p>第十四璧宿，上治金梁，下治本竹山此二治主亥生。</p><p>第十五奎宿，上治六府，下治蒙秦山。</p><p>第十六娄宿，上治太一君，下治平盖山。</p><p>──右中八品玄老治之。</p><p>第十七胃宿，上治五龙，下治云台山此合前三治主戍生。</p><p>第十八昴宿，上治随天，下治浕口山。</p><p>第十九毕宿，上治六丁，下治后城山此二治主酉生。</p><p>第二十觜宿，上治十二辰，下治公慕山。</p><p>第二十一参宿，上治还身，下治平冈山此二治主申生。</p><p>第二十二井宿，上治拘神，下治主簿山。</p><p>第二十三鬼宿，上治无形，下治玉局山此非人所生。</p><p>第二十四柳宿，上治聚元，下治北邙山此三治主未生。</p><p>──右下八品太上治之。</p><p>太上汉安二年正月七月中时，二十四治上八、中八、下八以应二十四气，付天师张道陵。</p><p>第二十五星宿，上治别形，下治冈氐山。</p><p>第二十六张宿，上治保气，下治白石山此二治主午生。</p><p>第二十七翼宿，上治五玉，下治锺茂山。</p><p>第二十八轸宿，上治金堂，下治具山此二治主未生。</p><p>----------------------------------------</p><p>◎天师所立四治</p><p>天师以建安元年正月七日出下四治，名备治，合前二十八宿也。星宿治随天立，历运设教，劫劫有受命为天师者，各各申明，济世度人，以至太平。太平君出，更加有司随其才德，进位神仙。</p><p>天师以汉安元年七月七日立四治，付嗣师以备二十八宿。</p><p>第一冈氐治，在兰武山，应星宿。</p><p>第二白石治，在玄极山，应张宿。</p><p>第三具山治，在饭陽山，应翼宿。</p><p>第四锺茂治，在元东山，应轸宿此四治说与前大同小异。</p><p>系师以太元二年正月七日立八品游治。峨嵋治在蜀郡界。青城治在蜀郡界。黄金治在蜀郡界。太华治在京兆郡界。慈母治在城市山界。河逢治在上党 郡界。平都治在巴郡界。吉陽治在蜀郡界。</p><p>系师者，嗣师子也，讳鲁；于陽平山得尸解仙道。又立一治名系师治。但嗣师治并主簿是天师门下也，又立一治。今按《玄都职治律》第九云：代元治、平都治是巡游治也。是知峨嵋治等亦是游治。</p> </div>
<ul class="pagelist" id="pagelist">
  <span class="todown1"><a href='https://aaoe.github.io/daojiaoshuji/yunjiqiqian/103995.html' class='pagedaohang'>【上一篇】<i>:卷二十九 禀生受命部一</i></a></span><span class="tomenu"><a href="https://aaoe.github.io/daojiaoshuji/yunjiqiqian/" title="云笈七签" class="returnIndex">【回目录】</a>
</span><span class="toup1"><a href='https://aaoe.github.io/daojiaoshuji/yunjiqiqian/103993.html' class='pagedaohang'>【下一篇】<i>：卷二十七 洞天福地部</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://aaoe.github.io/daojiaoshuji/wenshizhenjing/" target="_blank">文始真经<i>></i></a>  <a href="https://aaoe.github.io/daojiaoshuji/tongxuanzhenjing/" target="_blank">通玄真经<i>></i></a>  <a href="https://aaoe.github.io/daojiaoshuji/zhonglvchuandaoji/" target="_blank">钟吕传道集<i>></i></a>  <a href="https://aaoe.github.io/daojiaoshuji/zhuangzibaihuawen/" target="_blank">庄子白话文<i>></i></a>  <a href="https://aaoe.github.io/daojiaoshuji/liezi/" target="_blank">列子<i>></i></a>  <a href="https://aaoe.github.io/daojiaoshuji/daodejingbaihuawen/" target="_blank">道德经白话文<i>></i></a>  <a href="https://aaoe.github.io/daojiaoshuji/qingjingjing/" target="_blank">清静经<i>></i></a>  <a href="https://aaoe.github.io/daojiaoshuji/yuhuangjing/" target="_blank">玉皇经<i>></i></a>  <a href="https://aaoe.github.io/daojiaoshuji/taishanglaojunnaguanjing/" target="_blank">太上老君内观经<i>></i></a>  <a href="https://aaoe.github.io/daojiaoshuji/yunjiqiqian/" target="_blank">云笈七签<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://aaoe.github.io/tangshi/" targent="_blank">唐诗</a><a href="https://aaoe.github.io/sidawenxuemingzhu/" targent="_blank">四大文学名著</a><a href="https://aaoe.github.io/songci/" targent="_blank">宋词</a><a href="https://aaoe.github.io/zhuzibaijia/" targent="_blank">诸子百家</a><a href="https://aaoe.github.io/shishu/" targent="_blank">史书</a><a href="https://aaoe.github.io/gudaiyishu/" targent="_blank">古代医书</a><a href="https://aaoe.github.io/mengxue/" targent="_blank">蒙学</a><a href="https://aaoe.github.io/yijingshuji/" targent="_blank">易经书籍</a><a href="https://aaoe.github.io/gudaibingshu/" targent="_blank">古代兵书</a><a href="https://aaoe.github.io/gudianxiayixiaoshuo/" targent="_blank">古典侠义小说</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="https://aaoe.github.io/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="https://aaoe.github.io">电脑版</a></p>
    <p>俭静书院</p>
</div>
<span style="display:none;"><script>var _hmt = _hmt || [];(function() { var hm = document.createElement("script");hm.src = "//hm.ChiBooks.com/hm.js?439e35470defdfe66d70b6886ac84ba3";var s = document.getElementsByTagName("script")[0]; s.parentNode.insertBefore(hm, s);})();</script></span>

</body>
</html>