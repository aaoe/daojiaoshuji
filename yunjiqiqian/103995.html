<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>云笈七签_卷二十七 洞天福地部</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://aaoe.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://aaoe.github.io/js/dm.js" type="text/javascript"></script>
<script src="https://aaoe.github.io/js/pc.js" type="text/javascript"></script>
<script src="https://aaoe.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://aaoe.github.io/" class="mindex"><img src="https://aaoe.github.io/images/mindex.png" alt="回主页" /></a>
  <div class="mTitle"><a href="https://aaoe.github.io/" class="htitle1">俭静书院</a> · <a href="https://aaoe.github.io/daojiaoshuji/yunjiqiqian/">云笈七签</a></i></div>
  <span class="mmenu" id="mmenu"><img src="https://aaoe.github.io/images/mmenu.png" alt="目录" /></span> </div>
<div class="mnav" id="mnav"> <a href="https://aaoe.github.io/history/" targent="_blank">历史人文</a> <a href="https://aaoe.github.io/classic/" targent="_blank">诸子百家</a> <a href="https://aaoe.github.io/poetry/" targent="_blank">诗词歌赋</a> <a href="https://aaoe.github.io/video/" targent="_blank">影音资料</a> <a href="https://aaoe.github.io/games/" targent="_blank">休闲游戏</a> <a href="https://aaoe.github.io/pages" targent="_blank">娱乐动画</a>  </div>
<div class="search searchtop">
  <form  name="formsearch" action="https://aaoe.github.io/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='https://aaoe.github.io'></a> > <a href='https://aaoe.github.io/classic/'>诸子百家</a> > <a href='https://aaoe.github.io/daojiaoshuji/'>道教书籍</a> > <a href='https://aaoe.github.io/daojiaoshuji/yunjiqiqian/'>云笈七签</a> > </div>
<div class="kind">
  <h1 class="h11">卷二十七 洞天福地部</h1>
</div>
<ul class="pagelist" id="pagelist">
  <span class="todown1"><a href='https://aaoe.github.io/daojiaoshuji/yunjiqiqian/103996.html' class='pagedaohang'>【上一篇】<i>:卷二十八 二十八治部</i></a></span><span class="tomenu"><a href="https://aaoe.github.io/daojiaoshuji/yunjiqiqian/" title="云笈七签" class="returnIndex">【回目录】</a>
</span><span class="toup1"><a href='https://aaoe.github.io/daojiaoshuji/yunjiqiqian/103994.html' class='pagedaohang'>【下一篇】<i>：卷二十六 十洲三岛部</i></a></span>
</ul>
<div class="articleContent" id="articleContent"> <p>◎天地宫府图并叙 ──银青光禄大夫真一先生司马紫微集</p><p>夫道本虚无，因恍惚而有物气，元冲始，乘运化而分形。精象玄著，列宫阙于清景；幽质潜凝，开洞府于名山。元皇先乎象帝，独化卓然，真宰湛尔，冥寂感而通焉，故得琼简紫文，方传代学；琅函丹诀，下济浮生。诚志攸勤，则神仙应而可接；修炼克著，则龙鹤升而有期。至于天洞区畛，高卑乃异；真灵班级，上下不同。又日月星斗，各有诸帝，并悬景位，式辨奔翔，所以披纂经文，据立图象，方知兆朕，庶觌希夷，则临目内思，驰心有诣，端形外谒，望景无差。乃名曰《天地宫府图》。其天元重叠，气象参差，山洞崇幽，风烟迅远，以兹缣素，难具丹青，各书之于文，撰《图经》二卷。真经所载者，此之略备；仙官不言者，盖阙而未详。</p><p>△十大洞天</p><p>太上曰：十大洞天者，处大地名山之间，是上天遣群仙统治之所。</p><p>第一王屋山洞</p><p>週回万里，号曰小有清虚之天。在洛陽、河陽两界，去王屋县六十里，属西城王君治之。</p><p>第二委羽山洞</p><p>週回万里，号曰大有空明之天。在台州黄严县，去县三十里，青童君治之。</p><p>第三西城山洞</p><p>週回三千里，号曰太玄总真之天。未详在所，《登真隐诀》云，疑终南太一山是，属上宰王君治之。</p><p>第四西玄山洞</p><p>週回三千里，号三元极真洞天。恐非人迹所及，莫知其所在。</p><p>第五青城山洞</p><p>週回二千里，名曰宝仙九室之洞天。在蜀州青城县，属青城丈人治之。</p><p>第六赤城山洞</p><p>週回三百里，名曰上清玉平之洞天。在台州唐兴县，属玄洲仙伯治之。</p><p>第七罗浮山洞</p><p>週回五百里，名曰硃明辉真之洞天。在循州博罗县，属青精先生治之。</p><p>第八句曲山洞</p><p>週回一百五十里，名曰金坛华陽之洞天。润州句容县，属紫陽真人治之。</p><p>第九林屋山洞</p><p>週回四百里，号曰尤神幽虚之洞天。在洞庭湖口，属北岳真人治之。</p><p>第十括苍山洞</p><p>週回三百里，号曰成德隐玄之洞天。在处州乐安县，属北海公涓子治之。</p><p>△三十六小洞天</p><p>太上曰：其次三十六小洞天。在诸名山之中，亦上仙所统治之处也。</p><p>第一霍桐山洞</p><p>週回三千里，名霍林洞天。在福州长溪县，属仙人王纬玄治之。</p><p>第二东岳太山洞</p><p>週回一千里，名曰蓬玄洞天。在兗州乾封县，属山图公子治之。</p><p>第三南岳衡山洞</p><p>週回七百里，名曰硃陵洞天。在衡州衡山县，仙人石长生治之。</p><p>第四西岳华山洞</p><p>週回三百里，名曰总仙洞天。在华州华陰县，真人惠车子主之。</p><p>第五北岳常山洞</p><p>週回三千里，号曰总玄洞天。在躭州常山曲陽县，真人郑子真治之。</p><p>第六中岳嵩山洞</p><p>週回三千里，名曰司马洞天。在东都登封县，仙人郑云山治之。</p><p>第七峨嵋山洞</p><p>週回三百里，名曰虚陵洞天。在嘉州峨嵋县，真人唐览治之。</p><p>第八庐山洞</p><p>週回一百八十里，名曰洞灵真天。在江 州德安县，真人週正时治之。</p><p>第九四明山洞</p><p>週回一百八十里，名曰丹山赤水天。在越州上虞县，真人刁道林治之。</p><p>第十会稽山洞</p><p>週回三百五十里，名曰极玄大元天。在越州山陰县镜湖中，仙人郭华治之。</p><p>第十一太白山洞</p><p>週回五百里，名曰玄德洞天。在京兆府长安县，连终南山，仙人张季连治之。</p><p>第十二西山洞</p><p>週回三百里，名曰天柱宝极玄天。在洪州南昌县，真人唐公成治之。</p><p>第十三小沩山洞</p><p>週回三百里，名曰好生玄上天。在潭州澧陵县，仙人花丘林治之。</p><p>第十四灊山洞</p><p>週回八十里，名曰天柱司玄天。在舒州怀宁县，仙人稷丘子治之。</p><p>第十五鬼谷山洞</p><p>週回七十里，名曰贵玄司真天。在信州贵溪县，真人崔文子治之。</p><p>第十六武夷山洞</p><p>週回一百二十里，名曰真升化玄天。在建州建陽县，真人刘少公治之。</p><p>第十七玉笥山洞</p><p>週回一百二十里，名曰太玄法乐天。在吉州永新县，真人梁伯鸾主之。</p><p>第十八华盖山洞</p><p>週回四十里，名曰容成大玉天。在温 州永嘉县，仙人羊公修治之。</p><p>第十九盖竹山洞</p><p>週回八十里，名曰长耀宝光天。在台州黄严县，属仙人商丘子治之。</p><p>第二十都峤山洞</p><p>週回一百八十里，名曰宝玄洞天。在容州普宁县，仙人刘根治之。</p><p>第二十一白石山洞</p><p>週回七十里，名曰秀乐长真天。在郁林州南海之南也，又云和州含山县，是白真人治之。</p><p>第二十二岣昚山洞</p><p>週回四十里，名曰玉阙宝圭天。在容州北流县，属仙人饯真人治之。</p><p>第二十三九疑山洞</p><p>週回三千里，名曰朝真太虚天。在道州延唐县，仙人严真青治之。</p><p>第二十四洞陽山洞</p><p>週回一百五十里，名曰洞陽隐观天。在潭州长沙县，刘真人治之。</p><p>第二十五幕阜山洞</p><p>週回一百八十里，名曰玄真太元天。在鄂州唐年县，属陈真人治之。</p><p>第二十六大酉山洞</p><p>週回一百里，名曰大酉华妙天。去辰州七十里，尹真人治之。</p><p>第二十七金庭山洞</p><p>週回三百里，名曰金庭崇妙天。在越州剡县，属赵仙伯治之。</p><p>第二十八麻姑山洞</p><p>週回一百五十里，名曰丹霞天。在抚州南城县，属王真人治之。</p><p>第二十九仙都山洞</p><p>週回三百里，名曰仙都祈仙天。在处州缙云县，属赵真人治之。</p><p>第三十青田山洞</p><p>週回四十五里，名曰青田大鹤天。在处州青田县，属傅真人治之。</p><p>第三十一锺山洞</p><p>週回一百里，名曰硃日太生天。在润州上元县，属龚真人治之。</p><p>第三十二良常山洞</p><p>週回三十里，名良常放命洞天。在润州句容县，属李真人治之。</p><p>第三十三紫盖山洞</p><p>週回八十里，名紫玄洞照天。在荆州常陽县，属公羽真人治之。</p><p>第三十四天目山洞</p><p>週回一百里，名曰天盖涤玄天。在杭州馀杭县，属姜真人治之。</p><p>第三十五桃源山洞</p><p>週回七十里，名曰白马玄光天。在玄洲武陵县，属谢真人治之。</p><p>第三十六金华山洞</p><p>週回五十里，名曰金华洞元天。在婺州金华县，属戴真人治之。</p><p>△七十二福地</p><p>太上曰：其次七十二福地，在大地名山之间。上帝命真人治之，其间多得道之所。</p><p>第一地肺山</p><p>在江 宁府句容县界，昔陶隐居幽栖之处，真人谢允治之。</p><p>第二盖竹山</p><p>在衢州仙都县，真人施存治之。</p><p>第三仙磕山</p><p>在温 州梁城县十五里，近白溪草市，真人张重华治之。</p><p>第四东仙源</p><p>在台州黄岩县，属地仙刘奉林治之。</p><p>第五西仙源</p><p>亦在台州黄岩县峤岭一百二十里，属地仙张兆期治之。</p><p>第六南田山</p><p>在东海东，舟船往来可到，属刘真人治之。</p><p>第七玉溜山</p><p>在东海近蓬莱岛上，多真仙居之，属地仙许迈治之。</p><p>第八清屿山</p><p>在东海之西，与扶桑相接，真人刘子光治之。</p><p>第九郁木洞</p><p>在玉笥山南，是萧子云侍朗隐处。至今陰雨犹闻丝竹之音，往往樵人遇之，属地仙赤鲁班主之。</p><p>第十丹霞洞</p><p>在麻姑山是蔡经真人得道之处。至今雨夜多闻钟磬之声 。属蔡真人治之。</p><p>第十一君山</p><p>在洞庭青草湖中，属地仙侯生所治。</p><p>第十二大若岩</p><p>在温 州永嘉县东一百二十里，属地仙李方回治之。</p><p>第十三焦源</p><p>在建州建陽县北，是尹真人隐处。</p><p>第十四灵墟</p><p>在台州唐兴县北，是白云先生隐处。</p><p>第十五沃州</p><p>在越州剡县南，属真人方明所治之。</p><p>第十六天姥岑</p><p>在剡县南，属真人魏显仁治之。</p><p>第十七若耶溪</p><p>在越州会稽县南，属真人山世远所治之。</p><p>第十八金庭山</p><p>在庐州巢县，别名紫微山属马仙人治之。</p><p>第十九清远山</p><p>在广州清远县，属陰真人治之。</p><p>第二十安山</p><p>在交 州北，安期先生隐处，属先生治之。</p><p>第二十一马岭山</p><p>在郴州郭内水东苏耽隐处，属真人力牧主之。</p><p>第二十二鹅羊山</p><p>在潭州长沙县，娄驾先生所隐处。</p><p>第二十三洞真墟</p><p>在潭州长沙县，西岳真人韩终所治之处。</p><p>第二十四青玉坛</p><p>在南岳祝融峰，西青鸟公治之。</p><p>第二十五光天坛</p><p>在衡岳西源头，凤真人所治之处。</p><p>第二十六洞灵源</p><p>在南岳招仙观，观西邓 先生所隐地也。</p><p>第二十七洞宫山</p><p>在建州关隶镇五岭里，黄山公主之。</p><p>第二十八陶山</p><p>在温 州安国县，陶先生曾隐居此处。</p><p>第二十九三皇井，</p><p>在温 州横陽县，真人鲍察所治处。</p><p>第三十烂柯山</p><p>在衢州信安县，王质先生隐处。</p><p>第三十一勒溪</p><p>在建州建陽县东，是孔子遗砚之所。</p><p>第三十二龙虎山</p><p>在信州贵溪县，仙人张巨君主之。</p><p>第三十三灵山</p><p>在信州上饶县北，墨真人治之。</p><p>第三十四泉源</p><p>在罗浮山中，仙人华子期治之。</p><p>第三十五金精山</p><p>在虔州虔化县，仇季子治之。</p><p>第三十六閤皁山</p><p>在吉州新淦县，郭真人所治处。</p><p>第三十七始丰山</p><p>在洪州丰城县，尹真人所治之地。</p><p>第三十八逍遥山</p><p>在洪州南昌县，徐真人治之地。</p><p>第三十九东白源</p><p>在洪州新吴县东，刘仙人所治之地。</p><p>第四十钵池山</p><p>在楚州王乔得道之处。</p><p>第四十一论山</p><p>在润州丹徒县，是终真人治之。</p><p>第四十二毛公坛</p><p>在苏州长洲县，属庄仙人修道之所。</p><p>第四十三鸡笼山</p><p>在和州历陽县，属郭真人治之。</p><p>第四十四桐柏山</p><p>在唐州桐柏县，属李仙君所治之处。</p><p>第四十五平都山</p><p>在忠州，是陰真君上升之处。</p><p>第四十六绿萝山</p><p>在朗州武陵县，接桃源界。</p><p>第四十七虎溪山</p><p>在江 州南彭泽县，是五柳先生隐处。</p><p>第四十八彰龙山</p><p>在潭州澧陵县北，属臧先生治之。</p><p>第四十九抱福山</p><p>在连州连山县，属范真人所治处。</p><p>第五十大面山</p><p>在益州成都县，属仙人柏成子治之。</p><p>第五十一元晨山</p><p>在江 州都昌县，孙真人安期生治之。</p><p>第五十二马蹄山</p><p>在饶州鄱陽县，真人子州所治之处。</p><p>第五十三德山</p><p>在朗州武陵县，仙人张巨君治之。</p><p>第五十四高溪蓝水山</p><p>在雍州蓝田县，并太上所游处。</p><p>第五十五蓝水</p><p>在西都蓝田县，属地仙张兆期所治之处。</p><p>第五十六玉峰</p><p>在西都京兆县，属仙人柏户治之。</p><p>第五十七天柱山</p><p>在杭州于潜县，属地仙王伯元治之。</p><p>第五十八商谷山</p><p>在商州，是四皓仙人隐处。</p><p>第五十九张公洞</p><p>在常州宜兴县，真人康桑治之。</p><p>第六十司马悔山</p><p>在台州天台山北，是李明仙人所治处。</p><p>第六十一长在山</p><p>在齐州长山县，是毛真人治之。</p><p>第六十二中条山</p><p>在河中府虞乡县管，是赵仙人治处。</p><p>第六十三茭湖鱼澄洞</p><p>在西古姚州，始皇先生曾隐此处。</p><p>第六十四绵竹山</p><p>在汉州绵竹县，是琼华夫人治之。</p><p>第六十五沪水，</p><p>在西梁州，是仙人安公治之。</p><p>第六十六甘山</p><p>在黔南，是宁真人治处。</p><p>第六十七?晃山</p><p>在汉州，是赤须先生治之。</p><p>第六十八金城山</p><p>在古限戍，又云石戍，是石真人所治之处。</p><p>第六十九云山</p><p>在邵州武刚县，属仙人卢生治之。</p><p>第七十北邙山</p><p>在东都洛陽县，属魏真人治之。</p><p>第七十一卢山</p><p>在福州连江 县，属谢真人治之。</p><p>第七十二东海山</p><p>在海州东二十五里，属王真人治之。</p> </div>
<ul class="pagelist" id="pagelist">
  <span class="todown1"><a href='https://aaoe.github.io/daojiaoshuji/yunjiqiqian/103996.html' class='pagedaohang'>【上一篇】<i>:卷二十八 二十八治部</i></a></span><span class="tomenu"><a href="https://aaoe.github.io/daojiaoshuji/yunjiqiqian/" title="云笈七签" class="returnIndex">【回目录】</a>
</span><span class="toup1"><a href='https://aaoe.github.io/daojiaoshuji/yunjiqiqian/103994.html' class='pagedaohang'>【下一篇】<i>：卷二十六 十洲三岛部</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://aaoe.github.io/daojiaoshuji/wenshizhenjing/" target="_blank">文始真经<i>></i></a>  <a href="https://aaoe.github.io/daojiaoshuji/tongxuanzhenjing/" target="_blank">通玄真经<i>></i></a>  <a href="https://aaoe.github.io/daojiaoshuji/zhonglvchuandaoji/" target="_blank">钟吕传道集<i>></i></a>  <a href="https://aaoe.github.io/daojiaoshuji/zhuangzibaihuawen/" target="_blank">庄子白话文<i>></i></a>  <a href="https://aaoe.github.io/daojiaoshuji/liezi/" target="_blank">列子<i>></i></a>  <a href="https://aaoe.github.io/daojiaoshuji/daodejingbaihuawen/" target="_blank">道德经白话文<i>></i></a>  <a href="https://aaoe.github.io/daojiaoshuji/qingjingjing/" target="_blank">清静经<i>></i></a>  <a href="https://aaoe.github.io/daojiaoshuji/yuhuangjing/" target="_blank">玉皇经<i>></i></a>  <a href="https://aaoe.github.io/daojiaoshuji/taishanglaojunnaguanjing/" target="_blank">太上老君内观经<i>></i></a>  <a href="https://aaoe.github.io/daojiaoshuji/yunjiqiqian/" target="_blank">云笈七签<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://aaoe.github.io/history/" targent="_blank">历史人文</a> <a href="https://aaoe.github.io/classic/" targent="_blank">诸子百家</a> <a href="https://aaoe.github.io/poetry/" targent="_blank">诗词歌赋</a> <a href="https://aaoe.github.io/video/" targent="_blank">影音资料</a> <a href="https://aaoe.github.io/games/" targent="_blank">休闲游戏</a> <a href="https://aaoe.github.io/pages" targent="_blank">娱乐动画</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="https://aaoe.github.io/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
<p>Alete Copyright © <a href="https://aaoe.github.io">俭静书院</a> / All Rights Reserved</p>

</div>
<span style="display:none;"><script>var _hmt = _hmt || [];(function() { var hm = document.createElement("script");hm.src = "//hm.ChiBooks.com/hm.js?439e35470defdfe66d70b6886ac84ba3";var s = document.getElementsByTagName("script")[0]; s.parentNode.insertBefore(hm, s);})();</script></span>

</body>
</html>