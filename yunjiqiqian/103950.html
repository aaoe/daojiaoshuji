<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>云笈七签_卷七十二 金丹部十</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://aaoe.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://aaoe.github.io/js/dm.js" type="text/javascript"></script>
<script src="https://aaoe.github.io/js/pc.js" type="text/javascript"></script>
<script src="https://aaoe.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://aaoe.github.io/" class="mindex"><img src="https://aaoe.github.io/images/mindex.png" alt="回主页" /></a>
  <div class="mTitle"><a href="https://aaoe.github.io/" class="htitle1">俭静书院</a> · <a href="https://aaoe.github.io/daojiaoshuji/yunjiqiqian/">云笈七签</a></i></div>
  <span class="mmenu" id="mmenu"><img src="https://aaoe.github.io/images/mmenu.png" alt="目录" /></span> </div>
<div class="mnav" id="mnav"> <a href="https://aaoe.github.io/" targent="_blank">首页</a> <a href="https://aaoe.github.io/zuowen/" targent="_blank">作文</a> <a href="https://aaoe.github.io/academy/" targent="_blank">俭静书院</a> <a href="https://aaoe.github.io/jiankangbaojian/" targent="_blank">健康保健</a> <a href="https://aaoe.github.io/jiankangyinshi/" targent="_blank">健康饮食</a> <a href="https://aaoe.github.io/xiandai/" targent="_blank">现代小说</a> <a href="https://aaoe.github.io/gushihui/" targent="_blank">故事会</a> <a href="https://aaoe.github.io/waiguo/" targent="_blank">外国文学</a> <a href="https://aaoe.github.io/shenghuochangshi/" targent="_blank">生活常识</a> <a href="https://aaoe.github.io/meirongyangsheng/" targent="_blank">美容知识</a> <a href="https://aaoe.github.io/ertongwenxue/" targent="_blank">儿童文学</a> <a href="https://aaoe.github.io/lishigushi/" targent="_blank">历史故事</a> <a href="https://aaoe.github.io/juqingjianjie/" targent="_blank">剧情简介</a> <a href="https://aaoe.github.io/wangmingdaquan/" targent="_blank">网名大全</a> <a href="https://aaoe.github.io/shuoshuo/" targent="_blank">说说大全</a> <a href="https://aaoe.github.io/caipudaquan/" targent="_blank">菜谱大全</a> <a href="https://aaoe.github.io/ss/" targent="_blank">生活类书籍</a>  </div>
<div class="search searchtop">
  <form  name="formsearch" action="https://aaoe.github.io/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='https://aaoe.github.io'>主页</a> > <a href='https://aaoe.github.io/'>古代文学</a> > <a href='https://aaoe.github.io/daojiaoshuji/'>道教书籍</a> > <a href='https://aaoe.github.io/daojiaoshuji/yunjiqiqian/'>云笈七签</a> > </div>
<div class="kind">
  <h1 class="h11">卷七十二 金丹部十</h1>
</div>
<ul class="pagelist" id="pagelist">
  <span class="todown1"><a href='https://aaoe.github.io/daojiaoshuji/yunjiqiqian/103951.html' class='pagedaohang'>【上一篇】<i>:卷七十三 金丹部十一</i></a></span><span class="tomenu"><a href="https://aaoe.github.io/daojiaoshuji/yunjiqiqian/" title="云笈七签" class="returnIndex">【回目录】</a>
</span><span class="toup1"><a href='https://aaoe.github.io/daojiaoshuji/yunjiqiqian/103949.html' class='pagedaohang'>【下一篇】<i>：卷七十一 金丹部九</i></a></span>
</ul>
<div class="articleContent" id="articleContent"> <p>◎大还丹契秘图并序</p><p>叙曰：大还丹者，乃日之魂，月之魄，二曜精气之所致也。本乎南方火位，袭化北方壬癸之中，历涉五行，包含五彩，功齐天地，难可备书。混沌为先，象其元气，分判清浊，以神为助，八卦相配，日月光曜，合成大丹。所论火候，以朔望为据，言药物，则铅汞为先。炉鼎华池，真人定位，神仙证赞，类成十二章，以象十二月，用晓求真之士，将传志道之人耳。</p><p>△混沌华池第一</p><p>夫华池者，玄元始初之气，造化天地之象，三一之数，雄雌而未分，清浊浮沉不定，处乎潜龙之位，故君子守道候时。得之者，分析有无，超凡入圣。经云：知白守黑，神明自来。是知玄为万物母，圣人秘之，不形文字，口口相传，知其诀者为仙耳。</p><p>△白金黄牙第二</p><p>言白金黄牙者，非金、银、铜、铁，铅、锡、水、银，硃砂、五金，入石铆铅之类。是乾坤媾精，太玄流液，感气而成。且如人之有身，皆因父母传气而生，非肉所化。至药亦然，坎男离女，情性相依，结气而成，白金黄牙，为天地之先。经云：有名万物母。时象“九二见龙在田”，如修得之者，即仙道，俯拾而取之，益人颜色，坚固骨髓。如人食玉，如玉之润，此之是也。</p><p>△五行第三</p><p>夫五行者，水生木、水银也，非世间水银；木生火、硃砂也，非世间硃砂；火生土、神气化生，非世间土；土生金、白金也，非世间金；金生水、黑水也，非世间水。金伐木，水克火，土王四季。终始相因，五行相生相克，共成至药。若取外金木水火土，何得圣人偏赞，三五与一之功，故知迷者素丝可悲，歧路可泣，无师执文，万无一得。求真之士，可不免力精修勤志乎。</p><p>△四象第四</p><p>夫四象者，乃青龙、白虎、硃雀、玄武也。</p><p>卷内除已注说外，余并取宜装</p><p>青龙者，东方甲乙木，水银也。澄之不清，搅之不浊，近不可取，远不可舍，潜藏变化无尽，故言龙也。</p><p>白虎者，西方庚辛金，白金也。得真一之位，经云：“子若得一万事毕。”淑女之异名，五行感化，至精之所致也。其伏不动，故称之为虎也。</p><p>硃雀者，南方丙丁火，硃砂也。剖液成龙，结气成鸟，其气腾而为天，其质降而为地，所以为大丹之本也。见火即飞，故得硃雀之称也。</p><p>玄武者，北方壬癸水，黑汞也。能柔能刚，经云：上善若水，非铅非锡，非众石之类，水乃河车神水，生乎天地之先，至药不可暂舍。能养育万物，故称玄武也。</p><p>如志士烧炼丹鼎，知此四象者，十方天人莫不赡奉。古经云“四神之丹”，此是也。</p><p>△明铅汞真伪第五</p><p>夫言铅汞者，离流液为汞，坎结白为铅。世人以黑铅铆铅，夹生银蜜、陀僧、衒铅、铅黄花、黄丹等为铅，此大谬也。且铅中有金，金中有还丹，是知黑水中生白金，白金变黄金，黄金变紫金，紫金含五色，名曰大还丹，岂不明乎？何得更将水银、汞，以成质之物为铅。经云：鸣鹤在陰，其子和之。</p><p>又云：虎啸龙吟，物类相感，岂谬言哉？且汞为情，铅为性，情性相合，曰常道。道曰自然，诚非外物也。幸愿精思其理，天不遗于志愿也。</p><p>歌曰：</p><p>鼎鼎不用鼎，药药元无药。用铅不用铅，意向铅中作。贤者审思之，用铅依前错。</p><p>△日月第六</p><p>天日月者，天地之至精也，药中即以坎男为月，离女为日。日中有鸟属陰，月中有蟾属陽。白金产于河车中，即陰中有陽，水银生于硃砂中，即陽中有陰。此二者，圣人相传，贤人相授，宝诀具明，非凡常术士所能窥也。</p><p>如知日月在乎手，造化万灵事无难也。访神仙，瞻日月之精，为长生之道，实可重矣。</p><p>△明药色第七</p><p>得此白金服者，可为地仙。</p><p>得此黄金服者，为中仙。 得此紫金服者，为上仙。</p><p>夫药之权舆者，玄水生白金，白金变黄金，黄金变紫金，紫金含五色，名曰大还丹。</p><p>又古歌曰：一物有五彩，永作仙人禄。按今之修药，但以匮盛，用火养之，永无变化，兼不伏火，饵之，便随大肠而出，返丧天年，实可悲哉！终不可得之也。但在精之审之，神仙必无所误，义理晓然，即人粗心不细，详得此意，与陰丹合义，理即不同，互有修制。唯可久而披寻，方可见真也。</p><p>外青中黄心白色</p><p>大还丹之象</p><p>大哉无粗不包，无细不通。若悬象于天，则十方天人莫不瞻奉；若悬象于地，则冤魂得离涂炭；若悬象于身，则身神并为飞仙。</p><p>排云、控鹤、寿杖，杀活自由 。铸镜杀一切魑魅，十方神仙，以此为无价珠，乃如意神珠也。无可无不可，勉力修之。</p><p>△九还七返第八</p><p>夫九还七返者，大而论之一年，小而论之一日。只如北斗一日一夜 ，一週天。天降地腾，生化万物，从寅至申为七返，子至坤为九还，此则不曰还丹。大还丹须得三千六百年，气候亦如是，以小而明大。只如一日有十二时，六时陽，六时陰，陽象春夏，陰象秋冬。若然者，一时象一月，一月有三十日，三十日有三百六十时，亦象一年；即一日十二时，象十二年；三百六十日，象三千六百年。还丹之功毕。人以十月成身，丹以十月脱胎，人道相通，超凡入圣，岂不了然乎！</p><p>△择友第九</p><p>君无友丧国，臣无友失忠，庶人无友丧家，道无友失真。所以玄元与尹喜宿契，孔子与渔父合机，马明生与陰君暗合，青牛与惠远而会同，岂非良友者乎？且今之求道，上至王侯，下及庶民，万无一得者，何？皆由不择其友也。夫至药由心所感，志士应感而归者，表天道无所不烛。时机未精，多生疑虑，又失前功，为灵官之所呻。何以然奈何王侯心希早成，情无专志，返疑术人，转托所使监守，致今凡眼所窥，而拟成至药。若然者，即率土可为仙耳。</p><p>又古经传授至药，先须清斋七日，立置坛宇，烧名香，挂十方缯彩，用黄金百两，以为心信，投简破券，向天设盟，方可传授。若不然者，获贼天机之罪，殃及九玄七祖，身被天、地、水三官所诛，岂合轻师丧得；自从胸襟造次而窥真圣至药者哉！夫人臣得遇此图，兼曾受口诀者，隐而不献君父，信为老耄，是为不忠之臣，不孝之子矣。</p><p>△金鼎第十</p><p>夫言金鼎者，上应天，下应地，中应人民。天平地正，人民昌泰，天歌地盈，万物丧害。故《易》云：“先天而天弗违，后先而奉天时。”可明矣。世人所修，多用黄金、白银、铜铁、铅锡之类为鼎，此即大谬矣。又于诸色鼎内用盐，或磁石锡粉，或枯铅，或黄花、曾青、石胆之类为匮焉。巧言云：天中复有天，人饰词也。此圣人又何谬？若然者，黄帝不合铸鼎于荆山，其鼎高下、尺寸，锱铢、厚薄，十病如后。</p><p>鼎法：高一尺二寸，重七十二两。其数有九：内围一尺五寸，当有放脚，下去地二寸半，底厚二寸，身厚一寸半，深六寸，内受三升半，盖厚一寸，耳高一寸半。鼎有十病：一忌秋夏，铁不精好，铸不及时；二不悬胎铸；三肚大；四脚短曲；五口大耳小；六上下厚薄不匀；七沙窍漏气，八不润滑；九不依尺寸；十铁皱。有此十病，并不宜用。</p><p>△造炉第十一</p><p>夫炉者，是鼎之城郭，如无城郭，为邪气所侵。高象蓬壶，横象五岳。坛有三层，炉有八门，十二支月随斗建，厚薄尺寸，高下，一一自有图样，莫不开露圣意者乎。</p><p>高四尺，厚六寸，内围三尺五寸，门週二寸，亦有八门也。</p><p>华池炉象此炉也</p><p>太一炉于坛上，高二尺，厚六寸，内围三尺五寸，门高二寸，阔半寸，十二支週回一寸，阔坛随便宜。又华池炉高四尺，厚六寸，八门，週回二寸。坛随便宜，余象图也。</p><p>△火候第十二</p><p>凡一斤药有十六两，每两有二十四铢；一斤有三百八十四铢；《易》有六十四卦，每卦六爻，六十四卦有三百八十四爻；一年有三百六十日，有二十四气。每月合一两一铢半。一?陰陽之气候，从冬至建子日辰起火，此年日月大小数，至陽生合得多少两分锱铢，分毫如爻，动时开闭，门户相应，月随斗建，生杀有时，不逾月例之如后。若仙如线贯珠，明者省悟矣。</p><p>&lt;坤十一月复卦一陽爻</p><p>&lt;震</p><p>开警门，应杜门，斗建子，支应午。其一日冬陽生一两一铢半畾，其年三百六十日。此一月终，陽气合得三十二两，初九，龙潜也。“候时而行，确乎其不可拔也。”小数三日。三日出为夹，见西南得朋</p><p>&lt;坤十二月临卦二陽爻</p><p>&lt;泽</p><p>开伤门，应塞门，斗建丑，支应未。其月终，陽气六十四两，时象九二，“见龙在田，君德也。”小数六日。</p><p>&lt;坤正月泰卦三陽爻</p><p>&lt;乾</p><p>开开门，应生门，斗建寅，支应申。其月终，陽气九十六两，时象九三。“君子进德，可存义。”其小数九日。</p><p>&lt;震二月大壮卦四陽爻</p><p>&lt;乾</p><p>开休门，应杀门，斗建卯，支应酉。其月终，陽气一百一十八两，时象九四，“或跃在渊，欲及时也。”药中水银，上下无定，小数十二日。八月上弦平如绳</p><p>&lt;泽三月夬卦五陽爻</p><p>&lt;乾</p><p>开休门，应杀门，斗建辰，支应戌。其月终，陽气一百六十两，时象九五，“飞龙在天，得其志也。”药积陽为天，小数十五日。十五日望</p><p>&lt;乾四月乾卦六陽爻</p><p>&lt;乾</p><p>开伤门，应塞门，斗建巳，支应亥。其月终，得陽气一百六十二两，时象上九，“亢龙有悔。”此时药火盛，须密防护，其日积在前月耳。十六月缺</p><p>&lt;乾五月姤卦一陰爻</p><p>&lt;巽</p><p>开开门，应生门，斗建午，支应子。其月一日陰生一两一铢半一?，陽减亦然。至月终，陰生三十二两，时象初六，“履霜坚水，系于金柅”。明药金花凝也。小数十八日。</p><p>&lt;乾六月遯卦二陰爻</p><p>&lt;艮</p><p>开休门，应杀门，斗建未，支应丑，其月终，陰生六十四两，时象六二，“直方大明”。药至此欲成白金，地道光也。小数二十一日。</p><p>&lt;乾七月否卦三陰爻</p><p>&lt;坤</p><p>开开门，应生门，斗建申，支应寅。其月终，陰生九十六两，时象六三，“含章可贞，智光大也。”药不动，如山岳。小数二十四日。下弦不动如山岳</p><p>&lt;巽八月观卦四陰爻</p><p>&lt;坤</p><p>开伤门，应塞门，斗建酉，支应卯。其月终，陰生一百二十八两，时象六四 ，“括囊无咎。”药至此，否泰未定，须劳心力，未相形即慎之，吉也。小数二十七日。</p><p>&lt;艮九月剥卦五陰爻</p><p>&lt;坤</p><p>开开门，应生门，斗建戌，支应辰。其月终，陰生一百六十两，时象六五，“黄裳元吉。”此药物文而自美，亨之极也。小数三十日，后日月亦寄此也。</p><p>&lt;坤十月坤卦六陰爻</p><p>&lt;坤</p><p>开休门，应杀门，斗建亥，支应巳。时象上六，“龙战于野，其道穷也。”陰生一百九十二两，并陽之数，三百八十四两。日积在前月，至此生药週毕也。</p><p>已上从子月冬至日起火至亥月，有三百六十日，都计得一百六十四两。陰陽气侯，内外两月沐浴，即三千六百年。此以小明大，大还丹之功毕。</p><p>歌曰：圣人夺得造化意，手抟日月安炉里。微微胜倒天地精，攒簇陰陽走神鬼。日魂月魄若个识，识者便是真仙子。炼之饵之千日期，身已无陰那得死。</p><p>又歌曰：</p><p>九还七返三五一，龙虎相将入神室。</p><p>灰池闭炼天地间，方知大还功已毕。</p><p>乾坤不合相违避，志士元知在天地。</p><p>十月怀胎母子分，贤者何曾更运气。</p><p>此先圣之象，莫令凡俗轻闻，恐不晓其真道之情，错毁微秘，前人暗销福寿，神仙考罚，折算夺纪，殃及九玄七祖，慎之。</p><p>又歌曰：</p><p>不须劳力别求仙，碧落云梯在眼前。</p><p>曾效鼎湖延日月，岂嗟东海变桑田。</p><p>三清未降苍梧印，五帝惊书火候篇。</p><p>深属瑶台珠珮客，还丹莫妄与人传。</p><p>死惊开景 八门 休杜伤生</p><p>----------------------------------------</p><p>◎真元妙道修丹历验抄 ──草衣洞真子凝述</p><p>夫至道真旨，以凝性炼形，长生为上。所谓凝性者，心灵也。乃内观不动，湛然无为焉。虽云凝心一也，乃有二德。二德者，谓住心、空心。若凝住心，则身境与道同，形性俱超，此真得长生不死，高真妙道也；若凝空心，即性超而身沉，此得脱腔尸解之下法也。盖住心、无心，即真道自会，名虚无之身，实有之质矣。此得性遗形之妙，不得炼形之要，名为清虚善爽之鬼，故经云：“下仙者，即脱腔尸解之法”是也。凡此二说，成道之旨。若得性遗形，虽速成，然不契道旨，盖上士保生者，以为毙法而不修也。凝住心神，形气俱得，得者寿延万岁，名曰仙人。又炼身成炁万年，名曰真人；又万年炼气成神，名曰神人；又炼神三千年，名曰至人；又炼至人三千年成道人，而证高真之果。此道为上品之真尔，及三万六千年，至真方具。然初学凡人，习 之者如毛，成之者如角。于是无上法母为太上道君说《元精经》，令救度好生保命之人。盖古有《龙虎经》，旨天地自然。野生还丹者，案上经说，一千八十年生真金矿，真金矿一千八十年生真丹砂，真丹砂一千八十年生真水银，真水银一千八十年成还丹，为得天地陰陽五行真气，都合四千三百二十年，元精结成，出名山幽静岩石之间，自成。成时，光照千里，上真仙官降下采之。凡学者难得之。又无上元精法，毋愍念修行之人，遂令以时代年，采虚无之气成真金，真金成丹砂，丹砂成水银，合三才为用，以法促捉四千三百二十年陰陽元气，就十二个月感应而生成，还丹备矣。服之，便登无上至道，白日升天。又古仙得道圣人，犹恐初学之士，一年之内，寒暑侵伤。又令将初地圣药成制凡药成灵药，生小紫河车、天生黄牙，为延驻还丹。服饵者定命长生，渐可登真，唯未有羽化之大功。此并依师口诀，及解真经之要妙不显者，今略而显之，以凡证圣，以外晓内，述易鉴难，集为图论，将俟好生君子比验。立十二图表，十二辰位，全圣功神明之道。《陰符经》云：“日月有数，大小有定，圣功生焉！神明出焉１此之谓也。乃各证注如后。</p><p>△三十辐共一毂图第一</p><p>经曰：三十辐共一毂。河上公曰：古者之车，三十辐共一毂，毂中有孔，故辐共辏之，法一月之数也。盖以小制大，以寡御众。《陰符经》云：日月有数，大小有定是也。经曰：当其无，有车之用。《庄子》曰：无用之用矣！一辐者，凡车亦无用也。</p><p>△《日月要诀》三十七字法曰</p><p>一爻、三爻、五爻、七爻、九爻、十一爻、十三爻、十五爻、十七爻、二十爻、二十三爻、二十五爻、二十七爻、三十爻，週而复始，四千三百二十年，元气生此。歌曰：“时代日月应替年，週而复始道自然，十月脱胎九转满，卯卯者玉兔之位。火木为赤日，陽符用事酉酉者，金鸡之位。金水为黑月，陰符用事二意左旋右转对相看。三万六千神炁足，正元在内正元者，四千三百二十年元气也共成丹，驱除邪毒因兹尽，服之便上大罗天。</p><p>△日火月火法曰</p><p>今法及元君、陰君、古嵩子、碧通子等行符，开落三花在上弦，花即符也。古法：开落三花在下弦。法曰：“律吕者，陰陽之位也，陽为律，陰为吕。青霞子曰：一陽生为春夏，一陰生为秋冬，陰终坤，陽终乾。子丑寅为春，卯辰巳为夏，午未申为秋，酉戌亥为冬。</p><p>凡此图者，日月火镜之妙也。若不悟此法象，即还丹远矣哉！</p><p>从外，第一晕黄、地卦炁红，第二晕白，第三晕青，第四晕浅红，第五晕白，卦炁并心并红色。</p><p>△采真铅汞图第二</p><p>&lt;坎 &lt;震 二炉并浅红色大门并红下黄色铅青 &lt;艮 &lt;乾</p><p>&lt;离 &lt;泽 内红下红汞青有光中青丹红馀取宜 &lt;泽 &lt;离</p><p>夫铅者，玄元之泉；泉者，水之源也。人但见泉水流出于石窟之中奔腾，莫知泉源，自何而至？亦如元气生有万物成熟，莫见元气从何而来也！笔《道经》云：“微妙玄通，深不可识。”夫惟不可识，故强为之容，是无状之状焉。夫天轮左旋，五星与日月右转。火铅象日；珠汞象月。月行疾，一日一夜 行十二度，日行迟，一日一夜 行一度。月一月一週天，日一年一週天。凡日月一年十二合成岁，生化万物，要在十二卦，週而复始，九还气足，铅汞神具，而成金丹矣。故经云：日月有迟疾，药性有燥慢，此之是也。歌曰：</p><p>迟为日，疾为月，何用多罗乱分别！真铅本是火宗精，真汞好飞含赤血。男精女血既相包，血生肉兮精产骨。全籍良媒与结婚，养成赤子方堪悦。</p><p>经云：汞者，洪元之光，万物之宗也；汞宗者，赤龙也；赤龙者，即丹砂也。非凡丹砂，乃太玄流液，二千一百六十年元气所成，号曰虚无真丹也。</p><p>△六通图第三</p><p>六者，六候，一月之法也；通者，通十二辰，知龙虎行藏，六合 六律，六吕，产见十二週之要也。</p><p>○知陰陽六候升降诀</p><p>三日兑，越于庚，微明；八日震，坤起戏于上弦，暂停；十五日乾，健见满于田，享十六日巽，损入于辛；二十三日，艮上离，丽于丙下弦；三十日坤，顺恂陷于坎革，革者隔也。夫此日魂月魄，若交 精万化，在天生万象，在地生万物，在人生万神，在药生万灵矣。要假三花力，四子共相经。欲知黄老意，秘妙在中庭。此言俱说毕，学人醒不醒。</p><p>△陰陽交 映图第四</p><p>日月交 ，铅汞合，故经曰：和其光，同其尘，是谓玄同。又曰：复归其明，此之谓也。</p><p>○古今大同小异配合</p><p>崔君使天镇星呼辰星，会乾坤，立两弦，生育万物。三姓子与崔君法同。又元君亦有此法者，使此法当日，天地元气交 ，立道之本。本即丹田也。经曰：本立而道生。此是也。 外青中心黄色</p><p>诸仙君使荧惑星呼辰星两个，七十终三旬，元气始交 ，大同不离，辰星为元首。</p><p>△埏埴图第五</p><p>埏者，和也；埴者，土也。经曰：埏埴以为器，当其无，有器之用。为，和土为内外之器。内者，鼎器也，非凡用之器鼎也。乃受神汞之鼎器也。故《陰符经》曰：“爰有奇器，是生万象。八卦甲子，神机鬼藏，”此之谓也。鬼者，癸气也；无用者，乃不用之器焉。留精于鼎内成三魂，魂者龙，龙者；木精之神光也。按《元精经》云：大道君曰：太陽元精，是左正之灵，与道合并。服之身轻而长生。又曰：火能固物，坚存元气。服元精者，气质永固，神合元和，以通灵焉。元者，则真火之精也。</p><p>△炉郭图第六</p><p>炉郭者，外埏埴也。如人之城邑，居君民也。故陰陽万神，凭炉郭感应而立圣功，而成还丹，三极之道备矣。</p><p>鼎白炉红气，台青色，日月星纲取宜。</p><p>夫北斗随天轮，一日一夜 一週，行八方，鼎转八门，同游十二神，生化万灵，二精交 感，四象相生，五行相克相反，万物生矣。龙虎还丹，万灵具矣。留随于鼎内七魄，魄者，虎也；虎者，金精金液之神也。故玄女谓太一帝君曰：金液金水，流注五脏，坚滑四肢，调养百神，润泽六腑，变易毛骨，延久生形，其力至神足矣。</p><p>△神室图第七</p><p>○大九转</p><p>第一品紫晨室</p><p>黄色红缘</p><p>经曰：“凿户牖以为室，当其无，有室之用。”服上九转丹，居上三天；服中九转丹，居中三天；服下九转丹，居下三天。盖道气神感如然矣。</p><p>○中九转</p><p>第二品紫霞室</p><p>红色黄缘并土字</p><p>夫室者，非凡室也，谓三清神室也。经云：三清者，太清、上清、玉清之宫室也。谓紫微宫、紫霞宫、紫晨宫。三宫者，三丹田也。上中下三品也。三品者，小还、中还、大还。三丹立三宫，宫中各三神，三三成九，宫生三九，为大九转之室。小九转之田，中九转之宫，乃神道所居。真人出入，居游之门户，睹视之窗牖也，皆有八卦大神营卫，扶持圣道，制恶兴善之境也。</p><p>○下九转</p><p>第三品青真室</p><p>一曰紫微室 青色内白</p><p>《内景经》曰：“琼室之中八素杂。”素者本也。八者，川也；室者，青真之室也。琼霞晨微，同体异名也。夫晓之者即修生，修生者，必成真人焉。又杂者，九天之炁，合集之景也。</p><p>----------------------------------------</p><p>◎週易七十二候图第八</p><p>週者，三週也。三三生九週；九週者，九还也。要者，三週，日週、月週、年週。产七十二候、四时、八节、二十四气。二十四气者，旦暮一月二气，十二月法产足，即运育铅汞，成还丹之功也。</p><p>○七星硃书</p><p>△週易七十二候缠度诀</p><p>&lt;艮&lt;坤 鹖鸟不鸣，《未济卦》，斗宿五度。</p><p>&lt;坎&lt;艮 虎始交 ，水山《蹇卦》，斗宿五度。</p><p>&lt;艮&lt;震 荔挺出，山雷《颐卦》，斗宿六度。</p><p>&lt;巽&lt;泽 蚯蚓结，《中孚卦》，斗宿五度。</p><p>&lt;乾&lt;乾 麋角解，山火《贲卦》，斗宿三度。</p><p>&lt;坤&lt;震 水泉动，地雷《复卦》。</p><p>&lt;坎&lt;震 雁北乡，水雷《屯卦》，牛宿三度。</p><p>&lt;坤&lt;艮 鹊始巢，地山《谦卦》，牛宿四度。</p><p>&lt;离&lt;泽 野鸡始雊，火泽《睽卦》，女宿十一度半。</p><p>&lt;震&lt;巽 鸡始乳，地风《升卦》，虚宿七度。</p><p>&lt;坤&lt;泽 鸷鸟厉疾，地泽《临卦》，虚宿三度二十五分半。</p><p>&lt;坤&lt;泽 水泽腹坚，地泽《临卦》。</p><p>&lt;震&lt;巽 东风解冻，雷山《小饼卦》，危宿六度。</p><p>&lt;艮&lt;坎 蛰虫始振，山水《蒙卦》，危宿四度。</p><p>&lt;巽&lt;震 鱼上冰，风雷《益卦》，危宿八度。</p><p>&lt;巽&lt;艮 獭祭鱼，风山《渐卦》，室宿十二度。</p><p>&lt;坤&lt;乾 鸿雁来，地天《泰卦》，室宿五度。</p><p>&lt;坎&lt;乾 草木萌动，地天《泰》。</p><p>&lt;坎&lt;乾 桃始华，水天《需卦》，壁宿五度。</p><p>&lt;泽&lt;离 仓庚鸣，泽雷《随卦》，壁宿五度。</p><p>&lt;离&lt;坤 鹰化为鸠，火地《晋卦》，奎宿九度。</p><p>&lt;震&lt;坎 乙鸟至，雷水《解卦》，奎宿八度半。</p><p>&lt;震&lt;乾 雷乃发声，雷天《大壮卦》，娄宿二度。</p><p>&lt;震&lt;乾 始电，雷天《大壮卦》。</p><p>&lt;震&lt;坤 桐始华，雷地《豫卦》，娄宿十一度。</p><p>&lt;乾&lt;坎 田鼠化为鴽，天水《讼卦》，胃宿五度。</p><p>&lt;艮&lt;乾 虹始见，山风《蛊卦》，胃宿九度半。</p><p>&lt;乾&lt;离 萍始生，泽火《革卦》，昂宿二度。</p><p>&lt;泽&lt;乾 鸣鸠拂其羽，泽天《夬卦》，昂宿九度。</p><p>&lt;泽&lt;乾 戴胜降于桑，泽天《夬卦》。</p><p>&lt;离&lt;艮 蝼蝈鸣，火山《旅卦》，毕宿十一度。</p><p>&lt;坤&lt;坎 蚯蚓出，地水《师卦》，毕宿五度。</p><p>&lt;坎&lt;坤 王瓜生，水地《比卦》，觜宿一度。</p><p>&lt;巽&lt;乾 苦莱秀，风天《小畜卦》，参宿六度。</p><p>&lt;乾&lt;乾 靡草死，《乾卦》，参宿三度。</p><p>&lt;乾&lt;乾 小暑至，《乾卦》。</p><p>&lt;离&lt;乾 螳螂生，火天《大有卦》，井宿八度。</p><p>&lt;巽&lt;离 鵙始鸣，风火《家人卦》，井宿十度。</p><p>&lt;坎&lt;巽 反舌无声，水风《井卦》井宿二度。</p><p>&lt;泽&lt;艮 鹿角解，泽山《咸卦》，井宿一十度。</p><p>&lt;离&lt;巽 蜩始鸣，火风《鼎卦》，鬼宿三度。</p><p>&lt;乾&lt;巽 半夏生，天风《姤卦》。</p><p>&lt;巽&lt;巽 温 风至，《巽卦》。</p><p>&lt;震&lt;离 蟋蟀居壁，雷火《丰卦》，柳宿七度。</p><p>&lt;巽&lt;坎 鹰始挚，风水《涣卦》，柳宿七度。</p><p>&lt;乾&lt;泽 腐草化为萤，天泽《履卦》，星宿三度。</p><p>&lt;乾&lt;艮 土润溽暑，天山《遁卦》，星宿四度。</p><p>&lt;乾&lt;艮 大雨时行，天山《遁卦》。</p><p>&lt;震&lt;巽 凉风至，雷风《常卦》，张宿十度。</p><p>&lt;坎&lt;泽 白露降，水泽《节卦》，张宿九度。</p><p>&lt;乾&lt;离 寒蝉鸣，天火《同人卦》，翼宿八度。</p><p>&lt;艮&lt;泽 鹰乃祭鸟，山泽《损卦》，翼宿七度。</p><p>&lt;乾&lt;坤 天地始肃，天地《否卦》，翼宿四度。</p><p>&lt;巽&lt;巽 禾乃登，天地《否卦》。</p><p>&lt;巽&lt;巽 鸿雁来，《巽卦》，轸宿四度。</p><p>&lt;泽&lt;坤 乙鸟归，泽地《萃卦》，轸宿十度。</p><p>&lt;巽&lt;乾 群鸟养羞，风天《大畜卦》，轸宿十五度半。</p><p>&lt;艮&lt;离 雷乃收声，山火《贲卦》，角宿五度。</p><p>&lt;坎&lt;坤 蛰虫坯户，风地《观卦》，角宿八度。</p><p>&lt;巽&lt;坤 水始涸，风地《观卦》。</p><p>&lt;震&lt;泽 鸿雁来宾，雷泽《归妹卦》，亢宿九度。</p><p>&lt;乾&lt;震 雀入大水化为蛤，天雷《无妄卦》，氐宿七度。</p><p>&lt;坤&lt;离 菊有黄花，地火《明夷卦》，氐宿九度。</p><p>&lt;泽&lt;坎 豺乃祭兽，泽水《困卦》，房宿五度。</p><p>&lt;艮&lt;坤 草木黄落，山地《剥卦》，心宿五度。</p><p>&lt;艮&lt;坤 蛰虫咸俯，山地《剥卦》。</p><p>&lt;艮&lt;艮 水始冰，《艮卦》，尾宿二度。</p><p>&lt;坎&lt;艮 地始冻，水火《既济》卦，尾宿八度。</p><p>&lt;离&lt;震 野鸡入水，化为蜃，火雷《噬嗑卦》尾宿七度。</p><p>&lt;泽&lt;巽 虹藏不现，泽风《大过卦》，箕宿四度。</p><p>&lt;坤&lt;坤 天气上腾，地气下降，《坤卦》箕宿六度。</p><p>&lt;坤&lt;坤 闭塞而成冬，《坤卦》。</p><p>△胞胎证混元图第九</p><p>在胎成人 证</p><p>在药成神证</p><p>并金色</p><p>夫包者，爻也。爻者，五陰之下一陽，潜龙建子之初卦也。谓一生二，二者，丑也；一者，子也。子至丑，丑即临卦也；至寅，三陽成胎。胎者，泰也。陰陽二气并和气，三也。故云一生二，二生三，三生万物。三谓子丑寅，发生之气也。故胎者，泰也，在混沌为天地间，在人为精血气，在药为水火土。鼠化牛，牛化虎，此三象者，希夷微也。三者混沌，出《太一经》云尔。</p><p>△鸡子石英证含光图第十</p><p>在人证精血成形 在药证铅汞成丹</p><p>鸡者，证金也。子者，证水也。金水者，铅汞也。《陰符》中男少女之道。石者，坚汞止止，《艮卦》也。谓残金衰木，含光之喻也。英者，暑也，清净一物，含五色玄英之令象也，故引凡而喻。此英出蜀岷山及中国华山，即白石英是也。映日而光生矣。</p><p>△瑾瑜证神宝图第十一</p><p>瑾瑜者，五色玉，出西海密山，即生还丹之类也。以证本色之真铅矣。《山海经》云：瑾瑜之玉为良，黄帝是食是乡，乃轩辕服而仙也。又经曰：五色发作，说宝玉之符彩，《玉子灵符》曰：应赤如鸡冠，黄如蒸栗，白如凝脂，青如秦碧，黑如点漆。说此之玉德五气，以喻还丹五行金木水火土之象。故引为神宝之证。神宝，即铅汞也。</p><p>△还丹五行功论图第十二</p><p>还者，还其本质；丹者，赤色之名；五者，五星、五帝、五脏、五性、五经、五味、五金、五气、五方、五色、五岳也；五行者，亨布也；功者，通晓之用论之如后。</p><p>西方庚辛金，色白，五音商，卦兑，神白虎，令主秋，五金主银，五味主辛。气臭腥，象伤，星太白，岳华，五脏肺口，性主义。五经《书》，始数四，成数九，此白元精，服之补肺《腑》经曰：玉堂尚书府，制炼七魄，益言气，增性义，可通外五金，邪气并害气不能伤滞，能间德伏虎。金宿不能窥，谓金精神帝灵元之益也。</p><p>东方甲乙木，色青，五音角，卦震，神青龙，令主春，五金主铅，五味主酸，气臭膻，象生，星岁，岳泰，五脏肝、胆，性主仁，五经《诗》，始数三，成数八，青元精，服之补目及内二肝胆也。经曰：肝为清泠宫，兰台府，胆为紫微宫，无极府，滋三魂，明目，令人远视，益性仁，木气不能淘，并害气不能击隔，得伏龙，木曜无能窥，盖因木精神帝灵元之益也。</p><p>北方壬癸水，色黑，五音羽，卦坎，神玄武，令主冬，五金主铁，五味咸，气臭腐，象闭，星辰、岳常、五脏肾，外通耳，性主智，五经《易》，始数一，成数六，黑元精，服之补耳，益智神。经曰：肾为出，故宫太和府，固添髓血，滋洞听，令人性智聪润，炼肌，毛发绿，陰邪惧，水不能漂溺，通太陰而合隐，出不游户，月辉中无影，水曜不能见，盖恃水玉铅精紫微帝君灵元之益也。</p><p>南方丙丁火，色赤，五音徵，卦离，神硃雀，令主夏，五金主铜，五味主苦，气臭焦，象盛，星荧惑，岳衡，五脏心，通目，性主礼，经亦《礼》，始数二，成数七，赤元精，服之补心神，益陽光，补固肌鼻，化陰滞。经云：心为绛宫元陽府，内滋此府，外滋目威，令人性礼，真行不践迹，轻腾陵陽，是火不能烧，是陽毒不能热，身与太陽通元而合，现化日光，类中无影，火曜不能察，盖恃炎帝灵元之益也。</p><p>中央戊己土，色黄，五音宫，卦坤，神后土，令四季，五金主黄金，味主甘，气臭香，象含，星镇，岳嵩，五脏脾，通鼻，性主信，五经主《乐》，始数五，成数十，黄元精，服之补中，黄宫太素府，脾神益志气，滋性信，炼五形，和九气，加圣惠，伏万凶，亲五老，地岳不能埋闭，土曜不能傍窥，盖恃五星帝威，得灵元之益也。</p><p>夫还丹者，极一、冲二、和三、誉四、旋五、通六、达七、政八、灵九、极十，具无上之真道，岂不明明可睹其义乎？凡人有才貌不可学，若遇大丹即变见如意。故经云：无可无不可，皆可矣！按《参同契太易志图》言：一象，此图舍象众美，方得通灵。又古经及《元君诀》，并草衣子，碧通子《变化图》，皆炼丹之名，或号如意珠。天帝得之为绛宫珠，天龙得之为顶上珠，铸剑则伏万邪万凶，寿杖则煞活自由 。以一粒磨凡铜铁镜，能别一切精魅魍魉古藏之物，昔黄帝宝镜亦是也。元君以一粒书符作法，尸解及召集五岳灵神立至，驱策自由 。</p><p>元陽子曰：乾动而还丹成，枯树得再荣，人服而长生，云游紫府。</p><p>又古先真曰：土石，五金，悉化成宝。枯骨再返，朽肉重苏。</p><p>又古嵩子曰：服之者，日月长而命益延，大海竭而神转壮。</p><p>又真，白先生曰：服之，飞腾于太清之上，逍遥于造化之中，看海水为丘陵，睹凡生如聚沫，此非天地之功，实是还丹之力。</p><p>又葛洪曰：余学道三十余年，览诸经诀数万余卷，上古以来高真上仙，无有不以还丹金液为大要也。</p><p>又《元君金液诀》曰：服一橡斗子，立成黄金色身。故《黄庭经》云：五行参差同根节。</p><p>又曰：三五合气本一。《八仙歌》曰：一物含五彩，永作仙人禄。</p><p>又《三景诀》云：至药一气不足，与瓦砾无殊。何以言之？盖人五脏元神生命扶身。若五脏皆真，则脏腑气和，身命昌炼，质存精元，气全形固，肌肤神明凝现，灵性相并，永无沉荡之昧矣。若五气不和，则胜负相刑，性超而形堕，性既归空，身即沉朽。是以强弱奔散，阙足欺伤，不交 冲和，终无久视之道。且如凡人身也，一脉乖，即众脉乱而患生，况五行灵元阙一者乎？夫四黄八石五金等，非不是天地之精，盖缘五气不全，孤陰寡陽，顽滞之物，不拒五行，皆无定性，故得不可为至药也，可以理病之小药，终无长水羽化之用。若要长生，须服五色铅汞、丹砂、黄芽之药，包含五色、五味、五行者，乃是内明始无而真有也。</p><p>盖《道经》曰：视之不足见，听之不足闻，用之不可既。</p><p>又魏君曰：绵绵不断，谓之黄芽；变化无穷，名曰丹砂。</p><p>又云：服之一生不死，造化汞了留根。</p><p>又青霞子曰：汞是砂之精，牙是铅之脚，但了宗枝，用即不错。</p><p>又古经曰：金丹留身，至道全神，万般别法，徒劳苦辛。然若不遇师传，不易措手。是故石药损命，悔奚及哉！学人君子，幸请审之！真证旨略，无缪述矣。</p> </div>
<ul class="pagelist" id="pagelist">
  <span class="todown1"><a href='https://aaoe.github.io/daojiaoshuji/yunjiqiqian/103951.html' class='pagedaohang'>【上一篇】<i>:卷七十三 金丹部十一</i></a></span><span class="tomenu"><a href="https://aaoe.github.io/daojiaoshuji/yunjiqiqian/" title="云笈七签" class="returnIndex">【回目录】</a>
</span><span class="toup1"><a href='https://aaoe.github.io/daojiaoshuji/yunjiqiqian/103949.html' class='pagedaohang'>【下一篇】<i>：卷七十一 金丹部九</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://aaoe.github.io/daojiaoshuji/wenshizhenjing/" target="_blank">文始真经<i>></i></a>  <a href="https://aaoe.github.io/daojiaoshuji/tongxuanzhenjing/" target="_blank">通玄真经<i>></i></a>  <a href="https://aaoe.github.io/daojiaoshuji/zhonglvchuandaoji/" target="_blank">钟吕传道集<i>></i></a>  <a href="https://aaoe.github.io/daojiaoshuji/zhuangzibaihuawen/" target="_blank">庄子白话文<i>></i></a>  <a href="https://aaoe.github.io/daojiaoshuji/liezi/" target="_blank">列子<i>></i></a>  <a href="https://aaoe.github.io/daojiaoshuji/daodejingbaihuawen/" target="_blank">道德经白话文<i>></i></a>  <a href="https://aaoe.github.io/daojiaoshuji/qingjingjing/" target="_blank">清静经<i>></i></a>  <a href="https://aaoe.github.io/daojiaoshuji/yuhuangjing/" target="_blank">玉皇经<i>></i></a>  <a href="https://aaoe.github.io/daojiaoshuji/taishanglaojunnaguanjing/" target="_blank">太上老君内观经<i>></i></a>  <a href="https://aaoe.github.io/daojiaoshuji/yunjiqiqian/" target="_blank">云笈七签<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://aaoe.github.io/sidawenxuemingzhu/" targent="_blank">四大文学名著</a><a href="https://aaoe.github.io/tangshi/" targent="_blank">唐诗</a><a href="https://aaoe.github.io/songci/" targent="_blank">宋词</a><a href="https://aaoe.github.io/zhuzibaijia/" targent="_blank">诸子百家</a><a href="https://aaoe.github.io/shishu/" targent="_blank">史书</a><a href="https://aaoe.github.io/gudaiyishu/" targent="_blank">古代医书</a><a href="https://aaoe.github.io/mengxue/" targent="_blank">蒙学</a><a href="https://aaoe.github.io/yijingshuji/" targent="_blank">易经书籍</a><a href="https://aaoe.github.io/gudaibingshu/" targent="_blank">古代兵书</a><a href="https://aaoe.github.io/gudianxiayixiaoshuo/" targent="_blank">古典侠义小说</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="https://aaoe.github.io/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="https://aaoe.github.io">电脑版</a></p>
    <p>俭静书院</p>
</div>
<script>
var _hmt = _hmt || [];
(function() {
var hm = document.createElement("script");
hm.src = "https://hm.ChiBooks.com/hm.js?439e35470defdfe66d70b6886ac84ba3";
var s = document.getElementsByTagName("script")[0];
s.parentNode.insertBefore(hm, s);
})();
</script>

</body>
</html>