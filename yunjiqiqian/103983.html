<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>云笈七签_卷三十九 说戒部二</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://aaoe.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://aaoe.github.io/js/dm.js" type="text/javascript"></script>
<script src="https://aaoe.github.io/js/pc.js" type="text/javascript"></script>
<script src="https://aaoe.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://aaoe.github.io/" class="mindex"><img src="https://aaoe.github.io/images/mindex.png" alt="回主页" /></a>
  <div class="mTitle"><a href="https://aaoe.github.io/" class="htitle1">俭静书院</a> · <a href="https://aaoe.github.io/daojiaoshuji/yunjiqiqian/">云笈七签</a></i></div>
  <span class="mmenu" id="mmenu"><img src="https://aaoe.github.io/images/mmenu.png" alt="目录" /></span> </div>
<div class="mnav" id="mnav"> <a href="https://aaoe.github.io/history/" targent="_blank">历史人文</a> <a href="https://aaoe.github.io/classic/" targent="_blank">诸子百家</a> <a href="https://aaoe.github.io/poetry/" targent="_blank">诗词歌赋</a> <a href="https://aaoe.github.io/video/" targent="_blank">影音资料</a> <a href="https://aaoe.github.io/games/" targent="_blank">休闲游戏</a> <a href="https://aaoe.github.io/pages" targent="_blank">娱乐动画</a>  </div>
<div class="search searchtop">
  <form  name="formsearch" action="https://aaoe.github.io/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='https://aaoe.github.io'>主页</a> > <a href='https://aaoe.github.io/classic/'>诸子百家</a> > <a href='https://aaoe.github.io/daojiaoshuji/'>道教书籍</a> > <a href='https://aaoe.github.io/daojiaoshuji/yunjiqiqian/'>云笈七签</a> > </div>
<div class="kind">
  <h1 class="h11">卷三十九 说戒部二</h1>
</div>
<ul class="pagelist" id="pagelist">
  <span class="todown1"><a href='https://aaoe.github.io/daojiaoshuji/yunjiqiqian/103984.html' class='pagedaohang'>【上一篇】<i>:卷四十 说戒部三</i></a></span><span class="tomenu"><a href="https://aaoe.github.io/daojiaoshuji/yunjiqiqian/" title="云笈七签" class="returnIndex">【回目录】</a>
</span><span class="toup1"><a href='https://aaoe.github.io/daojiaoshuji/yunjiqiqian/103982.html' class='pagedaohang'>【下一篇】<i>：卷三十八 说戒部一</i></a></span>
</ul>
<div class="articleContent" id="articleContent"> <p>◎老君说一百八十戒并叙</p><p>昔週之末，&lt;赤皮王之时，始出太平之道、太清之教。老君至琅琊，授道与干君。干君受道法，遂以得道，拜为真人。又传《太平经》一百七十卷，《甲子》十部。后帛君笃病，从干君授道护病，病得除羌，遂复得道，拜为真人。今琅琊有木兰树，干、帛二君所治处也。幽王时，老君教胡 还当入汉中，过琅琊，干君得见老君。老君谓干君曰：吾前授汝，助人救命，忧念万民，拜署男女祭酒，广化愚人，分布弟子，使上感天心，下动地祗，当令王者欢心。而自顷以来，吾遥从千万亿里观之，诸男女祭酒，托老君尊位，贪财好色，擅色自用，更相是非，各谓我心正，言彼非真，利于供养，欲人奉已，憎恶同道，妒贤嫉才，骄恣自大，禁止百姓，当来从我，我道最正，彼非真也。皆不当尔，故来相语。干吉稽首，再拜伏地，叩头百下，唯唯告曰：太上从今日已去，不知当何由去？诸男女祭酒之重罪，令祭酒辈空活，既蒙道祐，可得升仙，寿终之后，不入九地下牢之苦。非但祭酒，复其万民。万民无知法则，祭酒之罪，臣之过咎，实在于己也。唯愿太上赦既往之失，署臣修将来之善耳。臣干吉死罪，死罪。老君曰：可正安意定，坐。吾恐大道浇季，万民丧命。一二祭酒，死入九幽之下，不足痛也。吾但念万民痛耳。汝当善听，记录心中，当为后世作法则，敕诸男女祭酒，令改往行，从今之善。老君曰：人生虽有寿万年者，若不持戒律，与老树朽石何异？宁一日持戒为道德之人，而死补天官，尸解升仙。世人死有重罪，无益魂神。魂神受罪耳。祭酒明奉行之。乃曰，诸祭酒各明听，天下万民，无有长存。人生有死，物成有败。日出则没，月满则缺。从古至今，谁能长存者？唯道德可久耳！今月亦善，今日亦善，今时亦善，诸贤亦善，师甲亦善，弟子亦善，万神备具，吏兵皆到，今吾以诸贤故，念万民之命，故授王甲禁戒重律。当三遍读之，然后说戒曰：。</p><p>第一戒，不得多畜仆妾。</p><p>第二戒，不得婬他妇人。</p><p>第三戒，不得盗窃人物。</p><p>第四戒，不得杀伤一切物命。</p><p>第五戒，不得妄取人一钱已上物。</p><p>第六戒，不得妄烧败人一钱已上物。</p><p>第七戒，不得以食物掷火中。</p><p>第八戒，不得畜猪羊。</p><p>第九戒，不得邪求一切人物。</p><p>第十戒，不得食大蒜及五辛。</p><p>第十一戒，不得作草书与人。</p><p>第十二戒，不得多以书相闻。</p><p>第十三戒，不得以药落去子。</p><p>第十四戒，不得烧野田山林。</p><p>第十五戒，不得以金银器食用。</p><p>第十六戒，不得求知军国事及占吉凶。</p><p>第十七戒，不得妄与兵贼为亲。</p><p>第十八戒，不得妄伐树木。</p><p>第十九戒，不得妄摘草花。</p><p>第二十戒，不得数见天子官人，妄结姻亲。</p><p>第二十一戒，不得轻慢弟子，邪宠 以乱真。</p><p>第二十二戒，不得贪惜财物。</p><p>第二十三戒，不得妄言绮语，隔戾嫉妒。</p><p>第二十四戒，不得饮酒食肉。</p><p>第二十五戒，不得多积财物，侮蔑孤贫。</p><p>第二十六戒，不得独食。</p><p>第二十七戒，不得贩卖奴婢。</p><p>第二十八戒，不得破人婚姻事。</p><p>第二十九戒，不得持人长短，更相嫌恨。</p><p>第三十戒，不得自习 妓乐。</p><p>第三十一戒，不得言人恶事，猜疑百端。</p><p>第三十二戒，不得言人陰私。</p><p>第三十三戒，不得说人父母本末善恶。</p><p>第三十四戒，不得面誉人，屏处论人恶。</p><p>第三十五戒，不得以秽污之物调戏人。</p><p>第三十六戒，不得以毒药投渊池江 海中。</p><p>第三十七戒，不得独与宗族为亲。</p><p>第三十八戒，不得轻疏佗人之尊长。</p><p>第三十九戒，不得自杀。</p><p>第四十戒，不得劝人杀。</p><p>第四十一戒，不得别离他人家口。</p><p>第四十二戒，不得因恨杀人。</p><p>第四十三戒，不得投书譛人。</p><p>第四十四戒，不得自用。</p><p>第四十五戒，不得自贵。</p><p>第四十六戒，不得自骄。</p><p>第四十七戒，不得妄凿地，毁山川。</p><p>第四十八戒，不得恶言骂詈。</p><p>第四十九戒，不得以足踏六畜。</p><p>第五十戒，不得掩人目。</p><p>第五十一戒，不得以厌治玻</p><p>第五十二戒，不得希望人物。</p><p>第五十三戒，不得竭水泽。</p><p>第五十四戒，不得评论师长。</p><p>第五十五戒，不得裸形露裕</p><p>第五十六戒，不得轻慢经教。</p><p>第五十七戒，不得慢老人。</p><p>第五十八戒，不得观六畜交 陰陽。</p><p>第五十九戒，不得调戏于人。</p><p>第六十戒，不得持威势凌人。</p><p>第六十一戒，不得阿党 所亲。</p><p>第六十二戒，不得带刀杖若军中，不从此律。</p><p>第六十三戒，不得多作门户，别离居处。</p><p>第六十四戒，不得起瞋恚。</p><p>第六十五戒，不得骂人作奴婢。</p><p>第六十六戒，不得立小便。</p><p>第六十七戒，不得黥奴婢面。</p><p>第六十八戒，不得咒人命死败亡。</p><p>第六十九戒，不得快人死败。</p><p>第七十戒，不得乱纵行游。</p><p>第七十一戒，不得张目视人。</p><p>第七十二戒，不得舌吐向天。</p><p>第七十三戒，不得横求人物。</p><p>第七十四戒，不得强乞，扰乱百姓。</p><p>第七十五戒，不得为世俗人赋敛。</p><p>第七十六戒，不得为世俗人作礼头主。</p><p>第七十七戒，不得为人图山立冢宅起屋。</p><p>第七十八戒，不得上知星文，卜相天时。</p><p>第七十九戒，不得渔猎，伤煞众生。</p><p>第八十戒，不得婬泆佗妇，别离夫妻。</p><p>第八十一戒，不得视弟子偏颇，视弟子当如其子。</p><p>第八十二戒，不得夺人瞑中火。</p><p>第八十三戒，不得驰骋世俗，吊问死丧宜密哀恤之。</p><p>第八十四戒，不得与俗人共相群党 ，更相嘲毁。</p><p>第八十五戒，不得败人成功，言是己德。</p><p>第八十六戒，不得择好室舍好床 卧息。</p><p>第八十七戒，不得訾毁人物，以为恶。</p><p>第八十八戒，不得自举已物以为好。</p><p>第八十九戒，不得令惊怕，令人恐悸。</p><p>第九十戒，不得择人饮食，为好恶说。</p><p>第九十一戒，不得为人往来恶言。</p><p>第九十二戒，不得以县官中伤人民。</p><p>第九十三戒，不得预人间论议曲直事。</p><p>第九十四戒，不得强取人物，以为恩重。</p><p>第九十五戒，不得冬天发掘地中蛰藏虫物。</p><p>第九十六戒，不得轻行妄游，日月驰骋。</p><p>第九十七戒，不得妄上树探巢破卵。</p><p>第九十八戒，不得笼罩鸟兽。</p><p>第九十九戒，不得穿人家壁，窥看人家内妇女。</p><p>第一百戒，不得以秽污之物投井中。</p><p>第一百一戒，不得塞池井。</p><p>第一百二戒，不得欺诬老人。</p><p>第一百三戒，不得妄发读人书。</p><p>第一百四戒，不得诱枉良人为奴婢。</p><p>第一百五戒，不得积聚财宝，以招凶祸。</p><p>第一百六戒，不得贪恋居家。</p><p>第一百七戒，不得藏埋器物。</p><p>第一百八戒，不得破坏见钱。</p><p>第一百九戒，不得在平地然火。</p><p>第一百十戒，不得施槍棘著道中。</p><p>第一百十一戒，不得多言弄口舌。</p><p>第一百十二戒，不得以书字之物自投埋于厕前。</p><p>第一百十三戒，不得向佗神鬼礼拜。</p><p>第一百十四戒，不得多畜世俗占事之书及八神图，皆不得习 。</p><p>第一百十五戒，不得与兵人为侣。</p><p>第一百十六戒，不得便溺生草上及人所食之水中。</p><p>第一百十七戒，不得与寡妇 亲爱。</p><p>第一百十八戒，不得祠祀鬼神，以求侥幸。</p><p>第一百十九戒，不得为人多作忌讳。</p><p>第一百二十戒，不得自多忌讳。</p><p>第一百二十一戒，不得妄轻入江 河中裕</p><p>第一百二十二戒，不得妄假举人物，以为礼赂。</p><p>第一百二十三戒，不得为人保任券契、买卖田宅、奴婢之事。</p><p>第一百二十四戒，不得与婬泆之家更相往来。</p><p>第一百二十五戒，不得炼毒药著器中。</p><p>第一百二十六戒，不得作恶厉声，常当喜笑。</p><p>第一百二十七戒，不得为人作辞讼，知人官事。</p><p>第一百二十八戒，不得求密谋之书读之。</p><p>第一百二十九戒，不得妄鞭打六畜群众。</p><p>第一百三十戒，不得无故走马驰车。</p><p>第一百三十一戒，不得以手团 食，残啮众肴。</p><p>第一百三十二戒，不得惊鸟兽。</p><p>第一百三十三戒，不得向弟子评论人家食饮善恶。</p><p>第一百三十四戒，不得妄开决陂湖。</p><p>第一百三十五戒，不得自炫治病，病家自当来请求乃可往之。</p><p>第一百三十六戒，不得独行，行与人俱。</p><p>第一百三十七戒，不得为人谋合私利。</p><p>第一百三十八戒，不得广求宝物。</p><p>第一百三十九戒，不得带女人入山，皆应别歧异室。</p><p>第一百四十戒，不得叛本逐末。</p><p>第一百四十一戒，常当设供养，勿作难易。</p><p>第一百四十二戒，常当念清俭法，慕清贤鹿食牛饮。</p><p>第一百四十三戒，常当慎所投止，先行视之，勿所惊触。，</p><p>第一百四十四戒，常当回向正一，不得俗事。</p><p>第一百四十五戒，常当立大意秉志，不得杂犯负违三尊教命。</p><p>第一百四十六戒，常当勤避嫌疑，不得欺父母，罔君师。</p><p>第一百四十七戒，常当勤求长生，昼夜勿常，不得懈慢。</p><p>第一百四十八戒，常当勤避恶处，勿贪禄苟荣利。</p><p>第一百四十九戒，常当勤服气断穀食，为不死道，不得贪于饮食。</p><p>第一百五十戒，常当勤避凶人，不得弃背朋友。</p><p>第一百五十一戒，不得每饮食从一边起，及叹吒言其美恶。</p><p>第一百五十二戒，每烧香当为万姓请愿，令天下太平，不得为已。</p><p>第一百五十三戒，凡人呼汝为祭酒，汝勿顾畏人，自作轻躁为百姓所不足。</p><p>第一百五十四戒，每得人食，常当祝愿，令主人得福，一切饱满。</p><p>第一百五十五戒，常时无事，不得多聚会人众，饮食狼藉。</p><p>第一百五十六戒，常时无事，不得妄受人礼敬。</p><p>第一百五十七戒，若入他处，必先问贤人善士，当亲依之，不得自负。</p><p>第一百五十八戒，若入佗处，必先问其国所禁忌。</p><p>第一百五十九戒，凡入人家，必先问人家尊亲名讳。</p><p>第一百六十戒，凡至人家，不得希望主人饮食。</p><p>第一百六十一戒，不得与女人同行。</p><p>第一百六十二戒，不得与男女冥室中共 语。</p><p>第一百六十三戒，凡衣物不得过畜三通。</p><p>第一百六十四戒，凡男女不得共坐食饮，交 手授受。</p><p>第一百六十五戒，凡天时灾变，水旱不调，不得患厌及其评议。</p><p>第一百六十六戒，凡居世人并恶多善少，不得悒悒，道自护法。</p><p>第一百六十七戒，若人有骂汝，汝但听服，不得应答。</p><p>第一百六十八戒，若人侵谤汝，汝但当自启白大道，不得忧怖，以损精神。</p><p>第一百六十九戒，若人以恶向汝，汝重以善往报之，不得怨尤。</p><p>第一百七十戒，若人有持物与甲，而乙不得，不得便恨人不与己。</p><p>第一百七十一戒，若人为己声誉勿喜，为己毁辱亦不得嗔怒。</p><p>第一百七十二戒，若人为己杀鸟兽鱼等，皆不得食。</p><p>第一百七十三戒，若见杀禽畜命者，不得食。</p><p>第一百七十四戒，凡食物见膻败，不得食。</p><p>第一百七十五戒，凡不知所从来物，不得食。</p><p>第一百七十六戒，不得绝断众生六畜之命。</p><p>第一百七十七戒，若能食菜最佳，而不得食向王者。</p><p>第一百七十八戒，不得言己能，崇贤重圣，吾当度汝，汝遇真仙。</p><p>第一百七十九戒，若行无居家可投，便止宿树木岩石间，讽诵一百八十戒文，神自营卫汝三重，兵贼鬼虎不敢近汝，不得少有怠慢。</p><p>第一百八十戒，若行戒不犯，犯即能悔，改往修来，劝人奉受，念戒不念恶，广度一切，五拜神真，成汝清志，不得转退。</p><p>老君告弟子曰：“往昔诸贤仙圣皆从《一百八十戒》得道。道本无形，从师得成。道可师度，师不可轻。”弟子稽首再拜，受命而退。</p><p>----------------------------------------</p><p>◎老君说五戒</p><p>老君曰：是五戒者，持身法之根。善男子善女人，愿乐善法，受持终身不犯，是为清信，得经得法，永成道真。于是尹喜闻受既已，再拜而问：何故有五？</p><p>老君曰：五者摄一切恶，犹天有五精，以摄万灵；地有五行，以摄群生；人有五藏，以摄神明。戒者防也，防其失也。失而不防，则三涂盈逸，天人虚空，是故五也。尹喜曰：大乎戒也，何故失也？</p><p>老君曰：本得无失，而得，亦无所失“本得无失”为前身过去已得此戒，故于今身而无失也。而今身有失者，前身无戒，或有而违犯，故有失耳！虽有失而于今得受持者，则见生无失，后身复善。故“既失而得，亦无所失。”前颂云：世世受大福，即此义也。尹喜所问一失，而并举二失答之，是对其后问，顿显前身此生后身也。明人禀道，本自无失，义见经中。</p><p>老君曰：五戒者，在天为五纬，天道失戒，则见灾祥；在地为五岳，地道失戒，则百谷不成；在数为五行，五数失戒则水火相薄，金木相伤；在治为五帝，五帝失戒，则祚夭身亡；在人为五脏，五脏失戒，则性发狂。</p><p>老君曰：是五，戒于此而顺于彼。故煞戒者，东方木也，受生气，尚于长养，而人犯煞，则肝受其害。盗戒者，北方水也，太陰之精，主于闭藏，而人为盗，则肾受其殃。婬戒者，西方金也，少陰之质，男女贞固，而人好婬，则肺受其沴。酒戒者，南方火也，太陰之气，物以之成，而人好酒，则心受其毒。妄语戒者，中夹土德，而人妄语，则脾受其辱。五德相资，不可亏缺。</p><p>老君曰：此五失一，则命不成。是故不煞者乃至无有煞心，不盗者乃至无有邪取，不婬者乃至无有邪念，不饮酒者乃至无有势立，不妄语者乃至无有漏泄，如是可谓成也。</p><p>老君曰：戒中婬酒，能生五恶。戒者，戒恶也。世之男女欢婬，罹于骨肉。上慢下暴，毁灭天德，沉醉争讼，祸命辱身。妄诈欺诳，罔有所由。六亲相盗，非但于他。煞害众生，利养身口。如此等辈，见生受业，永坠诸苦，备加五恶，无有休限。如有出者，当在边夷，短命伤残，夫妇丑恶，及不贞廉，贫穷冻露，在处不安。如有财畜，为人所夺。言说不信，人所不亲。意虑惽塞，众所慢轻。</p><p>----------------------------------------</p><p>◎化胡 经十二戒</p><p>老君曰：戒之不饮酒，常当莫念醉。五声味相和，混沌乱正气。</p><p>戒之不食肉，心当莫念煞，含血有形类，元气所养活。</p><p>戒之勿骂詈，言当禁咒舌。骂人为自骂，咒人为自杀。</p><p>戒之勿欺诈，言当有成契，欺人为自欺，华词为负誓。</p><p>戒之勿为盗，见利当莫龋所利为赃罪，贪利更相害。</p><p>戒之勿婬泆，常当与色绝。陰形相感动，子命为夭折。</p><p>戒之勿悭吝，有物无过惜。富饶当施惠，悭贪后受厄。</p><p>戒之勿刚强，当可自屈折，强者必先摧，刚者必先缺。</p><p>戒之勿视听，耳目当常闭，远视令精散，极听神溃乱。</p><p>戒之勿言语，其口常当吸，语烦则费炁，多言则有失。</p><p>戒之勿恚怒，心对当莫发，金木水火土，五行更相伐。</p><p>戒之勿婬祀，邪鬼能乱真，但当存正念，道气自扶身。</p><p>----------------------------------------</p><p>◎修斋求道当奉十戒</p><p>第一戒者，心不恶妒，无生陰贼，检口慎过，想念在法。</p><p>第二戒者，守仁不煞，愍济群生，慈爱广救，润及一切。</p><p>第三戒者，守真让义，不婬不盗，常行善念，损巳济物。</p><p>第四戒者，不色不欲，心无放荡，真洁守慎，行无玷污。</p><p>第五戒者，口无恶言，言不华绮，内外忠直，不犯口过。</p><p>第六戒者，断酒节行，调和气性，神不损伤，无犯众恶。</p><p>第七戒者，不得?自人胜已，争竞功名，每事逊让，退身度人。</p><p>第八戒者，不得评论经教，訾毁圣文，恭心承法，恒如对神。</p><p>第九戒者，不得关乱口舌，评详四辈，天人咎恨，损伤神气。</p><p>第十戒者，举动施为，平等一心，人和神穆，行常使然。</p><p>----------------------------------------</p><p>◎说戒喻</p><p>《海空智藏经》曰：“譬如有人持漆槃欲渡大海，尔时海中有一魔贼，即从此人乞索漆槃。其人听已，思惟念言：‘我今若与，必定没死。’于是答言：‘今者魔贼，汝宁煞我，漆槃叵得。’魔贼复言：‘汝若不能全与我者，恩惠其半。’是人犹故，心存不与。魔贼又言：‘汝若不能惠我半者，请愿与我三分之一。’是人又言：‘宁当俱死，终不与槃。’魔贼又言：‘唯愿大慈，哀愍我等，施我手宝。’是人思惟，即自念言：‘是我宝者，终不与汝。’魔贼又言：‘若复不能与我宝者，我今饥穷，众苦所逼，愿当济我，如微尘许。’是人复言：‘然我今日，方当渡海，不知东西近远云何？若当与汝，我今身者，大海之难，何由得往？又恐中路没水而死，恨复何及？’善男子、真人、童子，护持禁戒，亦如彼人护惜漆槃，不与魔贼。善男子、真人、童子，如是守护，微妙净戒，亦复如是。魔贼又言：‘汝当信我，终不相欺，但舍漆槃，护持馀槃，以是因缘，令汝安稳，得至彼岸。’其人尔时应自念言：‘我今宁没海中，终不毁槃。’魔贼又言：‘汝若不能毁漆槃者，可欲汝毁手上宝珍？以是因缘，令汝安稳，得至彼岸。’如是其人亦复不毁。魔贼又言：‘汝若不能舍手宝，亦可舍汝明珠，以是因缘，令汝安稳，得至彼岸。’尔时其人亦复不舍。尔时魔贼思惟良久，反面而退。于是其人乘漆槃行，得到彼岸。思惟念言：‘我今行者，魔贼来难。我执漆槃，坚固不舍，得到彼岸，当由我心牢固不舍。如是漆槃、手宝、明珠、足下金铛，护持坚固，起造成库，安者宝槃。善男子海空智藏，若有众生护持海空微妙净戒，坚持牢固，亦如其人护持宝槃，亦复如是矣。”</p> </div>
<ul class="pagelist" id="pagelist">
  <span class="todown1"><a href='https://aaoe.github.io/daojiaoshuji/yunjiqiqian/103984.html' class='pagedaohang'>【上一篇】<i>:卷四十 说戒部三</i></a></span><span class="tomenu"><a href="https://aaoe.github.io/daojiaoshuji/yunjiqiqian/" title="云笈七签" class="returnIndex">【回目录】</a>
</span><span class="toup1"><a href='https://aaoe.github.io/daojiaoshuji/yunjiqiqian/103982.html' class='pagedaohang'>【下一篇】<i>：卷三十八 说戒部一</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://aaoe.github.io/daojiaoshuji/wenshizhenjing/" target="_blank">文始真经<i>></i></a>  <a href="https://aaoe.github.io/daojiaoshuji/tongxuanzhenjing/" target="_blank">通玄真经<i>></i></a>  <a href="https://aaoe.github.io/daojiaoshuji/zhonglvchuandaoji/" target="_blank">钟吕传道集<i>></i></a>  <a href="https://aaoe.github.io/daojiaoshuji/zhuangzibaihuawen/" target="_blank">庄子白话文<i>></i></a>  <a href="https://aaoe.github.io/daojiaoshuji/liezi/" target="_blank">列子<i>></i></a>  <a href="https://aaoe.github.io/daojiaoshuji/daodejingbaihuawen/" target="_blank">道德经白话文<i>></i></a>  <a href="https://aaoe.github.io/daojiaoshuji/qingjingjing/" target="_blank">清静经<i>></i></a>  <a href="https://aaoe.github.io/daojiaoshuji/yuhuangjing/" target="_blank">玉皇经<i>></i></a>  <a href="https://aaoe.github.io/daojiaoshuji/taishanglaojunnaguanjing/" target="_blank">太上老君内观经<i>></i></a>  <a href="https://aaoe.github.io/daojiaoshuji/yunjiqiqian/" target="_blank">云笈七签<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://aaoe.github.io/history/" targent="_blank">历史人文</a> <a href="https://aaoe.github.io/classic/" targent="_blank">诸子百家</a> <a href="https://aaoe.github.io/poetry/" targent="_blank">诗词歌赋</a> <a href="https://aaoe.github.io/video/" targent="_blank">影音资料</a> <a href="https://aaoe.github.io/games/" targent="_blank">休闲游戏</a> <a href="https://aaoe.github.io/pages" targent="_blank">娱乐动画</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="https://aaoe.github.io/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
<p>Alete Copyright © <a href="https://aaoe.github.io">俭静书院</a> / All Rights Reserved</p>

</div>
<script>
var _hmt = _hmt || [];
(function() {
var hm = document.createElement("script");
hm.src = "https://hm.ChiBooks.com/hm.js?439e35470defdfe66d70b6886ac84ba3";
var s = document.getElementsByTagName("script")[0];
s.parentNode.insertBefore(hm, s);
})();
</script>

</body>
</html>