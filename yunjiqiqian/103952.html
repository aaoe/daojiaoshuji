<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>云笈七签_卷七十 金丹部八</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://aaoe.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://aaoe.github.io/js/dm.js" type="text/javascript"></script>
<script src="https://aaoe.github.io/js/pc.js" type="text/javascript"></script>
<script src="https://aaoe.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://aaoe.github.io/" class="mindex"><img src="https://aaoe.github.io/images/mindex.png" alt="回主页" /></a>
  <div class="mTitle"><a href="https://aaoe.github.io/" class="htitle1">俭静书院</a> · <a href="https://aaoe.github.io/daojiaoshuji/yunjiqiqian/">云笈七签</a></i></div>
  <span class="mmenu" id="mmenu"><img src="https://aaoe.github.io/images/mmenu.png" alt="目录" /></span> </div>
<div class="mnav" id="mnav"> <a href="https://aaoe.github.io/" targent="_blank">首页</a> <a href="https://aaoe.github.io/zuowen/" targent="_blank">作文</a> <a href="https://aaoe.github.io/" targent="_blank">古代文学</a> <a href="https://aaoe.github.io/jiankangbaojian/" targent="_blank">健康保健</a> <a href="https://aaoe.github.io/jiankangyinshi/" targent="_blank">健康饮食</a> <a href="https://aaoe.github.io/xiandai/" targent="_blank">现代小说</a> <a href="https://aaoe.github.io/gushihui/" targent="_blank">故事会</a> <a href="https://aaoe.github.io/waiguo/" targent="_blank">外国文学</a> <a href="https://aaoe.github.io/shenghuochangshi/" targent="_blank">生活常识</a> <a href="https://aaoe.github.io/meirongyangsheng/" targent="_blank">美容知识</a> <a href="https://aaoe.github.io/ertongwenxue/" targent="_blank">儿童文学</a> <a href="https://aaoe.github.io/lishigushi/" targent="_blank">历史故事</a> <a href="https://aaoe.github.io/juqingjianjie/" targent="_blank">剧情简介</a> <a href="https://aaoe.github.io/wangmingdaquan/" targent="_blank">网名大全</a> <a href="https://aaoe.github.io/shuoshuo/" targent="_blank">说说大全</a> <a href="https://aaoe.github.io/caipudaquan/" targent="_blank">菜谱大全</a> <a href="https://aaoe.github.io/ss/" targent="_blank">生活类书籍</a>  </div>
<div class="search searchtop">
  <form  name="formsearch" action="https://aaoe.github.io/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='https://aaoe.github.io'>主页</a> > <a href='https://aaoe.github.io/'>古代文学</a> > <a href='https://aaoe.github.io/daojiaoshuji/'>道教书籍</a> > <a href='https://aaoe.github.io/daojiaoshuji/yunjiqiqian/'>云笈七签</a> > </div>
<div class="kind">
  <h1 class="h11">卷七十 金丹部八</h1>
</div>
<ul class="pagelist" id="pagelist">
  <span class="todown1"><a href='https://aaoe.github.io/daojiaoshuji/yunjiqiqian/103953.html' class='pagedaohang'>【上一篇】<i>:卷七十一 金丹部九</i></a></span><span class="tomenu"><a href="https://aaoe.github.io/daojiaoshuji/yunjiqiqian/" title="云笈七签" class="returnIndex">【回目录】</a>
</span><span class="toup1"><a href='https://aaoe.github.io/daojiaoshuji/yunjiqiqian/103951.html' class='pagedaohang'>【下一篇】<i>：卷六十九 金丹部七</i></a></span>
</ul>
<div class="articleContent" id="articleContent"> <p>◎还丹内象金钥匙并序</p><p>一名《黑铅水虎论》，一名《红铅火龙诀》──昌利化飞鹤山真一子撰</p><p>夫金液还丹并诸经诀者，无出《古文龙虎上经》，魏伯陽《週易参同契》，为还丹经诀之最妙也。莫不以铅火为宗，龙虎为祖。诸家经诀中，有明铅而不明火者，有说虎而不说龙者，虽则互有指陈，实则殊途归于一理，尽一源也。丹诀中有《太白真人歌》四句，“少即少矣，妙即妙焉”，实为直指龙虎之幽微，全露汞铅之宗旨。歌曰：“五行颠倒术，龙从火里出；五行不顺行，虎从水中生。”此要言二十字，可谓泄天地互用之机，分陰陽反覆之道。水虎，真汞之本，火龙，真铅之门。还丹根基，于斯尽矣，实为真秘之言，不易之诰也。余因撰诸《黑铅水虎论》、《红铅火龙诀》，盖演真人之微邃，开秘诀之循途也，名之曰《还丹内象金钥匙火龙水虎论》，庶诱将来，用祛未悟者也。</p><p>△黑铅水虎论</p><p>夫黑铅水虎者，是天地妙化之根，无质而有气也。乃玄妙真一之精，为天地之母，陰陽之根，日月之宗，水火之本，五行之祖，三才之元。万物赖之以生成，千灵禀之以舒惨。至于高天厚地，洞府仙山，玄象灵官，神仙圣众，风雨晦朔，春夏秋冬，未有一物不因铅气产出而成变化也。故经云：“天得一以清，地得一以宁，神得一以灵，谷得一以盈，万物得一以生。”又云：“无名天地之始，有名万物之母。”即是真一之精，圣人异号为真铅，则天地之根，万物之母是也。岂可以嘉州诸铅、硫黄、硇砂、青盐、白雪、雄黄、雌黄、消石、铜、铁、金、银、水垢、水精、凡砂、凡汞、桑霜、楮汁、松子、柏脂、秽污之物，白石、消石、夜霜、朝露、雪水、冰浆，其诸矾土杂类之属，草木众名之类，已上皆误用，不可备载也。或问曰：“其真铅如何？乞为指的，将示未明。”答曰：“黑铅者非是常物，是玄天神水，生于天地之先，作众物之母，此真一之精元，是天地之根。”能于此精气中，产生天地五行万物。岂将天地之后所生之杂物呼为真铅？即误之甚矣！缘此精上为星辰，下为真铅之精，常与太陽和合，长养万物，所随太陽极远，不过二十六度。故我先真圣师采此陰精，设其法象，诱会太陽之气，结为神丹，故经云“太陽流珠，其性猛烈，急而难当。若不以方便法象留连，取其至精，安肯等闲住于杂物之上？非我北方正气，纯粹之精，铸成鼎器，运养週生，难见龙虎相吞，夫妇合体而成神物哉１</p><p>△红铅火龙诀</p><p>夫红铅火龙者，是天地妙用发生之气，万物因之以生，有气而无质，故将一年三百六十日，蹙于一月三百六十时。又于一月三十日三百六十时内，朝夕各系一卦。又移此六十卦三百六十爻，陷于五日六十时内，复象一月也。两日半三十时，便为三十日，又象一月。朝暮各占一卦，又系六十卦，计三百六十爻，复象一年三百六十日也。又于两日半三十时内，却分十五时，应半月一十五日用事。复将此半月从一至十五日，又陷于十二辰中，自子后至己前六辰之内，系三十卦，计一百八十爻，便象冬至后到夏至前，应半年一百八十日也。自十六日至三十日，又陷于六辰之内，午后至亥前六辰之中，系三十卦，计一百八十爻，便象夏至后到冬至前，应半年一百八十日也。春秋二分在时内，二分二至于一日十二辰中，都合三百六十，象一年之气。始《复》肸至《乾》，鹴，自《遘》飗终《坤》肸，循十二辰，侯分《震》、《巽》，甲门子丑午未，陰符陽火，圆合天符三百三十六度，是晦朔陰陽、刑德交 会、天地变化、万物生成之数也。皆依刻漏运行，夺取气候，入神鼎中，使真铅天地之母，受此运用而产神精。《易》曰：乾之策，三百六十日足，陰陽起伏运用，一年週星，万物之大数也。凡一年，计三百六十日，计四千三百二十时，每日朝暮两卦，计六十卦，每卦六爻，合计三百六十爻又夺得一年三百六十日，计数夺得四千三百二十年正气，在神室中。凡五日为一週，合六十时，应一月六十卦用事，六十时系卦三百六十爻，便应三百六十日一年也又夺得一月内四千三百二十年正气于两日半。假如有一月三百六十时，便象一年三百六十日，于三百六十时内用六十卦，将六十卦气候又陷于五日六十时内，用六十卦时为一週，又象一年。复于五日内分两日半，计三百六十爻，复象一年也。又分三十卦一百八十爻，移在半月十五日，朝暮各一卦，计三十卦，又将此十五日配在半日六辰之内，共得三十卦一百八十爻，便象半年一百八十日也。每一辰内，于二十四气中分得二气，七十二侯中分得六候。此气候逐子后午前六辰陽火，入神室之中，各有寒暄气候符证，互立变化之功，此六辰是冬至巳后，夏至巳前，半年一百八十日，运火合天符，动静盈缩、造化万物之数也。圣人蹙于一百八十日节候，陷于半日六辰之中，计夺得二千一百六十年正气，入于神室中，养万灵也如兼午后六辰，圆合一日夜火数，即夺得四千三百二十年正气，在一日夜之内也。还丹之道，要妙在震巽，起陰陽之中，复遘分进退之符，十二卦週行，一年气足，坎离运用，龙虎生成，数满週星，神精水火，进气而出，即非常药也。午后亥前六辰，陰符分得气候，节符与已前六辰数时刻并同，亦象夏至后冬至已前一百八十日也。所有《震》、《巽》陰陽进退之符，刑德相背，圆缺相交 ，出入抽添，起伏否泰，即少有不同也。此是合天符进退，週星造化，万象生成，潜运之数也。故先真到此，皆传在口诀，至诫轻泄，勿使非人知之，令窃弄神机妙用也。诸经诀云：月有《火记》，明六百篇卦爻，行于世也，今不备录六百篇《火记》，盖魏真论週星数，实篇篇相类，冀达士细思，道知返掌也。今所云一日一夜 内，运陰陽符火入鼎中，如《震》复至《乾》六卦为陽火也，自《巽》、《遘》至《坤》六卦为陰符候也。一日一夜 内，合夺得四千三百二十年正气，在神室中，生产神精也全依内百刻也。凡一时夺得三百六十年正气，一日夜夺得四千三百二十年正气，一月夺得一十二万九千六百年正气，一年夺得一百五十五万五千二百年正气也。故经云：人服金液还丹，一粒如稻米许，三气限满，必获上升。三年药成，已于身内受得四百六十六万五千六百年正气，年寿也。如常服食，以寿限无量，出天地三界之外，纯陽真精之身，有生而无死。天地陽九，否泰动静，常数服金丹之人，逃出陰陽之外，九陽之表，故寿年无数也。贤达思之，此外乃无上至真之妙道也，遇者得无保秘之，缄于心口，以待贤能者哉！</p><p>凡一月三百六十时，一年十二月合四千三百二十时，象四千三百二十年。内卯酉二卦，息符一年，内合数共除出六十日，两计七百二十时，象七百二十年。汞内胎符火数，实十个月，计三千六百年，合天符，合三百六十度，符合《参同契》六百篇《火记》也。其余出息七百二十年，是金沐浴其精之限，微哉此法！是大丹红铅黑铅龙虎交 媾，生成乾精坤粹真砂纯妙之上道，运火之秘诀，养赤龙之魂方也。先真圣人心之隐文，希夷之妙道也，非防闲浅近之事矣。故经云：即得真铅，又须得真汞，为此事也经云：得在受气抽添凡运节符火数，一一皆依约刻漏，昼夜一百刻，分四时、五行、二十四气、七十二候，不可分毫差矣。若使四季不调，五纬失度，即真砂真汞不产，龙虎不交 。故经云：纤芥不正，悔吝为贼是也。贤达君子，反覆思之，无意轻动，令不合天道，则令天地妙用之气，凭何节候，而成变化，生于万象哉？《陰符经》云：天有五贼，见之者昌。知之修炼，谓之圣人也。时有习 常道者，止余东邻，闻余斯言，忽叩扃而至，大咍而谓余曰：吾闻昔先圣有言曰：殆生有命，修短在天。又《西域书》云：天地及日月，时至皆归荆至于劫，石有消，无存纤芥。天地之内，万物从起，岂有不拘常数，而长存哉？数尽皆归于空，空者，无也。又闻言，人之生，如箭射空，力尽还坠。今子独云，饵金液还丹之人，寿年无数。复云：我命在我不在于天者，子言得非习 偏见，有好恶，立虚准乎？余答曰：吁呼！此盖鄙俚偏执之谈也，岂达古贤通圣论哉！且鄙俚偏执之人，焉能凿混元征选化之端，擘鸿蒙结陰陽之表欤？岂将睫目之附近，度量寥廓之幽端乎？且乾坤之气，而生成万物，诸途而出，始因元判，受析陰陽，有万法焉，有万形焉，得泉石焉。且陽数奇，九之数也。相须陰陽之气，相禅乾坤之内，故互用之数，未有无用之物类也。且九地之下无陽精，而纯陰浊气也；九天之上无陰精，而纯陽清气也。有修积陰之气者，尽弃魂神，于无中炼妙有，任定而性寂静，故死而为陰爽之鬼也。有修纯陽之精者，谓存神气，而于有中炼妙，全身形而入无形，故生无死，为天上神仙也。且鬼神者受积陰之气，陰鬼之道，鬼贵无形，故弃陽而炼陰之气，气积即息，息即归陰，陰即归死，有得死者，故名寂灭。寂者，凝静也；灭者，空无也。鬼道贵无形，盖任空寂，于真无中炼妙有，为下土陰中清虚善爽之鬼神，非寻常之有也。鬼神陰静之中，以斯为妙道。有陰中妙门，炼陰中之妙法炼陰之法，故有大小，以有大小之门。天上之神仙者，受纯陽之精，神仙之道贵有形，故弃陰而炼陽。陽气积而动，动即返陽，陽即归生，生即得仙不死者，故名曰上升。上者，轻也，飞也；仙者，升也，举也。仙道贵有形，盖运气于真有中炼妙无，为上天九陽中清真妙灵之神仙，即非常之无也。神仙于陽动之中，以斯为妙道，有陽中之妙门，消陰之妙法。炼陽法有大小门，非一也。积陰之精附地，积陽之形奋天，天地自然之道，非有为也。故《易》云：方以类聚，物以群分。本乎天者亲上，本乎地者亲下，各从其类也。故修丹者术士，炼纯陽，出陽精，取而服之，变为纯陽之身，是以就天，乃从其类也，故名之曰上升九天。天上无陰，乃纯陽陽涛之境，出乾坤陰陽之表，故寿限无数也。真汞，无也，故不同乾坤之内有数之物，且上天不有为乐，空寂之形，不可服丹。故陰教无纯陽之神仙，与下士定寂之鬼，明有优劣，非等伦也。纯陽之真无死数，积陰之神无生数，此真陰真陽俱出天地之表，故无常数也。且天地之间，陰陽炼真形二门，于斯无别理也。又问曰：陰陽二门炼真形之法，得非西域瞿昙氏之法邪？中华李老君法邪？答曰：余始只以明天地之间，炼凡为圣，陰陽二门出世之道，元不说李老君、瞿昙氏之法邪！若以二真造兹之法，即二真何多于天地乎！此二真皆能盗天地，贼陰陽变化之情，炼陰陽纯精之道，俱无成数之身，故后世立此二真为陰陽炼真之教。且二真俱曰修道，故道之一字，是陰陽二门众妙之法，强名也，玄玄善号也，故总之曰道。老君瞿昙各得道中之一门尔，故皆出陰陽之外，俱得无生死之数也。又问曰：今修道之人存神养气，复炼金液陽丹服食，以至为纯陽之真。修陰寂之人可得服丹乎？答曰：修陽之人盖存陽魂，留暖气，故饵丹以助之成纯陽之身。修陰寂之人弃陽魂而就陰魄，陰寂之形虚而冷，不可以受陽丹也。若服陽丹，即陰形岂可为纯陰妙化乎？即陰寂不凝，炼妙空不生妙有，妙有不生空也。又问曰：陰陽铅汞别有丹药乎？答曰：陰寂之法，易陰之形，空中有空，有中不有，为乐空寂之形，不可服丹，故陰教无丹药也。此义昭然，贤达可见。但性理凝寂，绝相离言，即真为空，妙有而已。修陰之人，得此言之为心印，过此以往，无别义也。又问曰：窃闻高僧中有出没自在，死生任情，接迹见闻，不可胜数，以载于经论，动逾数百，今指一二，粗立事端。且僧佛图澄生死自在，著于明史，述《金液诀》，形于丹经，又僧昙鸾师作《气术论》行于世，皆同道家。忽暂亡而起，忽蹑空而行，陰教之中，岂曰无之？吾仁之言，陽法有上升，陰教归空寂，即此二僧，皆留形住世，隐显自由 ，得非空寂乎？吾曰：嘻！有何难明哉！其二子皆内修陽法，外修僧形法，岂分外貌乎？僧玄皆人也，同天地间一物耳。若外为僧，内修陽法，何异于外貌黄冠乎？且陰陽之道，任情变化，岂有偏党 乎？惟达摩师《气诀》，正是外内不出入，凝定空寂中，炼妙有之法，便是空寂法中陰真。又问曰：今云炼陽即出九天之上，炼陰即入九地之表，将欲并教天下，得否？答曰：不可也。治世之道，无出于文也。斯陰陽二门，且出世之道，不可治世，不可普教于人也。问者曰：吾偏习 治世鬻誉之书，不达延生出世之道，罔知二主之旨，难通三教之情。今既闻命，实是饱于玄风，醉其真义也。吾向来井蛙醯鸡哉！乃唯唯而退，余所略书陰陽二门炼真之至道，意者为上智之人，明达而自知，无劳论也；愚昧无知，勉论不及也；中智之人，心或进退，往往执言不回，多云“生死有命，富贵在天。”复云“天地及日月，时至皆归荆”斯言举世鲜有不言者，遂便颙颙待死，迕真失正，迷于所苦，自甘取也。即轻薄无知泛滥之徒，岂可见天地之心乎？天地之用生成乎？岂知陰陽互情乎？陰陽相盗出没乎？余因达还丹有长生无数之辞，故少立通论，以示同人。非婬欲虚诞，沽诮于贤达者哉！于斯复有向美索乎？同心之子，幸鉴于斯。</p><p>歌曰：</p><p>大道生吾真，陰陽运吾质。寄生天地间，生死互经历。死生终有门，二路各分一。一门陰静中，于中有虚寂，修成陰中神，此是西胡 术。别有陽中道，道秘在仙籍。劲指天地根，此根号真一。真一天地先，天地因而辟。令人采取精，炼为庚辛石。邀取木中龙，合之令契密。忽然为夫妻，渐生男女出，十月男女生，却化为金液。金液作神丹，饵之天地毕。书情告同人，何妨留意觅！日月疾如风，三万六千日。</p><p>----------------------------------------</p><p>◎还金术三篇并序 ──陶植撰</p><p>植尝读《金碧潜通经》，至魏先生云：三五与一，天地至精。研思十霜，妙旨斯在。谓一者水数，为五行之始，色禀北方，包含五彩，终之合道，理契自然。故能生天生地，为牝为牡，然后还日精于月窟，结粹华于冲气，灵运潜应，与真合同，即非人间术士所能窥测。窃见今时学者，咸谓水银可以为金丹，硃砂可以为河车。殊不知汞生于铅，铅产于金，既不辨真，遂假他物。譬如缀花以为子，断体以安孕，伤残既迩，精气莫全。举世作迷途之人，漏气非混成之子，茫茫志士，同归有待，或谓古人妄设，终无此道，愚甚不取也。故征经义，为《术》上、中、下，以质之同志尔。</p><p>△术上篇</p><p>古之人所以假《易》象而为经者，谓至道与天地配。如太上始分一气为二仪，二仪判，然后有三才，俾乾坤运而品汇贞，坎离用而金水并，此道之枢也。男冠女笄，牝牡相得，气交 体合，应变无方，此道之用也。日月运矣，寒暑节矣，滋液润泽，施化流通，此道之验也。陰伸陽屈，陽用陰潜，一往一来，推移合性，道之返也。此乃明乎剖一气以法天象地，自有合于无为者矣，岂假他物而成之乎！今谨按《黄白内经》神农云：知白守黑，求死不得。白者金精，非世间金；黑者水银，非世间银。又《龙虎经》云：若铅外黑，内怀金华。金华者，为青龙、为黄、为乾，居木位，其数三。又曰：被褐怀玉，外为狂夫。夫玉者，为白虎、为丹砂、为汞、为坤，居土位，其数五。故曰：三五即和谐，八石调正纲纪。三五则土木之位，合而言之其数八。又曰：金为水母，母隐子胎。水者金子，子藏母胞。此言金水自相含孕，韫椟于母中，须造化而生也。又曰：长子继父体，因母立兆基。此言砂产于金，汞流为子，以金养子，继体而荣，道合自然，事根至妙，不可不思也。《潜通诀》曰：玄白生金公，巍巍建始初。此明丹砂生于铅。《金碧歌》曰：赤水流为汞，汞者弄明珰。此明汞非外入也。自是乾坤交 媾，受气而生，欲生不生，焕乎其有文章。故经云：圣人不空生，上观显天符。天符，信也。天气降，地气应，是陰陽交 接而流珠下也。流珠者，亦谓之流汞矣。经曰：流砂硃汞父，戊己黄金母。此数者，明铅汞合三才，应五行，而非人间凡物也。又《参同契》曰：植禾当以粟，覆鸡用其子。此明于性，性纽乎情，情性相依，还返自然，是为变化，由铅与水银非类不相为用也。且情性既分真，终始自相因，为乾坤矣，牝牡也，金水也，木土也，情性也，龙虎也，虽同出异名，须以类合，如有差谬，不相涉入矣。故曰：类同者相从，事乖不成宝。又水以土克，木以土荣，相杀相生，更为父母。且水银不在五行正位，硃砂非龙虎配合，故曰：杂类不同种，安能合体居。故古歌云：莫坏我铅，令我命全。莫破我车，废我还家。又曰：铅断河车空，所作必无功。铅破河车绝，所作无处出。又《五篇》曰：铅中有金，金中有还，见宝别宝，修心炼形，贤人得道。又曰：宁修铅中金，不修金中宝。此数者，圣人明喻以示后学，犹虑不晓，故郑重而言之，亦知龙虎二事，本乎一物者也。得其理者，谕诸返掌；迷其迳者，譬彼上天。但以世人未悟，遂使后学舍返掌之易，从上天之难，用意逾切，去真逾远，纷纭难议，真假相乱。或曰用铅耶！或曰用水银耶！若以水银为之，乾坤其可立乎？刚柔其可分乎？必以杂铅而为之，则金水何由而得生？还返何由而得行？又焉能变化由其真欤？且古来歌诀，唯赞铅之功效，不说水银之精妙，以二事共成，不得不兼而美之乎？必以水银为言，但假铅气而成河车，何得遗本而逐末乎？作者之意，既其如彼，后学之见，又且如耕石种稻，缘木求鱼，期于有获，难矣！又况文字所传者，非精妙之至；闲诀所受者，非至人之遇。夫知与不知，犹千里之与指掌尔！自非真人，曷辨真理？今特与众人为论者，谓言者不知，知者不言，又焉知道隐乎言与不言之间哉！</p><p>△术中篇</p><p>凡言水银可以为金丹者，妄人也；言硃砂可以驻年者，不知道也。不知道惑妄人之言，去真远矣！夫汞者，姹女之别名，砂者，铅中之至宝。丹经所谓砂汞者，此其真诀也。且铅中有砂汞，犹人之有情性。情性于人，非外物也；砂汞生于铅，非外类也。三一之道，修性合情，然后可以返魂还元。若引外物为情，为性不可合，水银代汞，则铅不可亲。性不可合，三宫其可固乎？铅不可亲，八石其能妙乎？故《参同契》云：结白见宝造黄金。此者皆非人间硃砂水银为之。有顷之间，当为白烟矣！又焉得“解散为水，马齿栏干”乎？明者省之，可以一言而辨真伪耳！术士得之，则正性不惑。正性不惑，则为道日亲，而根本自正。岂假外名遣妻，绝粒丘壑，然后希遇哉！笔再叙情性，原其砂汞，重解先圣指象立喻之意，诲贻于后贤也。</p><p>△术下篇</p><p>经曰：白者金精，黑者水基，水者道枢，其数名一。又曰：知白守黑，神明自来。是知太玄之精，为道根本，当其枢纽天地，锻炼陰陽，理契自然，功侔造化。故定两弦之数，以二八合上下，得乾坤之体也。稽六十四卦，极天地之数用卦，又云，爻爻披摘，而三百八十四神存乎其中矣。乾之策二百一十有六，坤之策一百四十有四，引而伸之，触类而长之，总一万二千五百二十，所以应万物之数，备刚柔之体。又天数二十有五，地数三十，凡天地之数，五十有五，所以成变化而还返也。若积陽为天，聚陰为地，天否地闭，神明见焉。虽元化一施，妙用无极，且世以金木水火土合之寒暑衰荣，若春夏秋冬日夜相易。陽之用也，以金生水，水生木，木生火，火生土，土生金，陰之用也。若天地在乎手，造化由乎身，自凡跻圣，名列金簿，与黄帝老子为先后，所以顾兹门而无别径也。凡我同志，庶几于此者，要在细求真诀，务以师授，不可以谀闻浅说，多言或中之义，所希企及矣。噫！今之人不达神明之意，未通天地之理，按文责实，以意推披，殊不知古人与其不可传去矣。徒议枝叶，不得根本，迷迷相指，讵可复追？植林野鲰儒，岂曰先觉？常给侍长者，侧聆斯义，以为砂汞无乾坤不可得也，龙虎舍金公无自入也。或陈梗概，以备错误焉。歌曰：</p><p>仙人拍手雪成团 ，黄花欲入紫河难，子母一时流作水， 变化还同九转丹。</p> </div>
<ul class="pagelist" id="pagelist">
  <span class="todown1"><a href='https://aaoe.github.io/daojiaoshuji/yunjiqiqian/103953.html' class='pagedaohang'>【上一篇】<i>:卷七十一 金丹部九</i></a></span><span class="tomenu"><a href="https://aaoe.github.io/daojiaoshuji/yunjiqiqian/" title="云笈七签" class="returnIndex">【回目录】</a>
</span><span class="toup1"><a href='https://aaoe.github.io/daojiaoshuji/yunjiqiqian/103951.html' class='pagedaohang'>【下一篇】<i>：卷六十九 金丹部七</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://aaoe.github.io/daojiaoshuji/wenshizhenjing/" target="_blank">文始真经<i>></i></a>  <a href="https://aaoe.github.io/daojiaoshuji/tongxuanzhenjing/" target="_blank">通玄真经<i>></i></a>  <a href="https://aaoe.github.io/daojiaoshuji/zhonglvchuandaoji/" target="_blank">钟吕传道集<i>></i></a>  <a href="https://aaoe.github.io/daojiaoshuji/zhuangzibaihuawen/" target="_blank">庄子白话文<i>></i></a>  <a href="https://aaoe.github.io/daojiaoshuji/liezi/" target="_blank">列子<i>></i></a>  <a href="https://aaoe.github.io/daojiaoshuji/daodejingbaihuawen/" target="_blank">道德经白话文<i>></i></a>  <a href="https://aaoe.github.io/daojiaoshuji/qingjingjing/" target="_blank">清静经<i>></i></a>  <a href="https://aaoe.github.io/daojiaoshuji/yuhuangjing/" target="_blank">玉皇经<i>></i></a>  <a href="https://aaoe.github.io/daojiaoshuji/taishanglaojunnaguanjing/" target="_blank">太上老君内观经<i>></i></a>  <a href="https://aaoe.github.io/daojiaoshuji/yunjiqiqian/" target="_blank">云笈七签<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://aaoe.github.io/sidawenxuemingzhu/" targent="_blank">四大文学名著</a><a href="https://aaoe.github.io/tangshi/" targent="_blank">唐诗</a><a href="https://aaoe.github.io/songci/" targent="_blank">宋词</a><a href="https://aaoe.github.io/zhuzibaijia/" targent="_blank">诸子百家</a><a href="https://aaoe.github.io/shishu/" targent="_blank">史书</a><a href="https://aaoe.github.io/gudaiyishu/" targent="_blank">古代医书</a><a href="https://aaoe.github.io/mengxue/" targent="_blank">蒙学</a><a href="https://aaoe.github.io/yijingshuji/" targent="_blank">易经书籍</a><a href="https://aaoe.github.io/gudaibingshu/" targent="_blank">古代兵书</a><a href="https://aaoe.github.io/gudianxiayixiaoshuo/" targent="_blank">古典侠义小说</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="https://aaoe.github.io/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="https://aaoe.github.io">电脑版</a></p>
    <p>俭静书院</p>
</div>
<script>
var _hmt = _hmt || [];
(function() {
var hm = document.createElement("script");
hm.src = "https://hm.ChiBooks.com/hm.js?439e35470defdfe66d70b6886ac84ba3";
var s = document.getElementsByTagName("script")[0];
s.parentNode.insertBefore(hm, s);
})();
</script>

</body>
</html>