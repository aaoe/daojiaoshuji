<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>云笈七签_卷四十 说戒部三</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://aaoe.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://aaoe.github.io/js/dm.js" type="text/javascript"></script>
<script src="https://aaoe.github.io/js/pc.js" type="text/javascript"></script>
<script src="https://aaoe.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://aaoe.github.io/" class="mindex"><img src="https://aaoe.github.io/images/mindex.png" alt="回主页" /></a>
  <div class="mTitle"><a href="https://aaoe.github.io/" class="htitle1">俭静书院</a> · <a href="https://aaoe.github.io/daojiaoshuji/yunjiqiqian/">云笈七签</a></i></div>
  <span class="mmenu" id="mmenu"><img src="https://aaoe.github.io/images/mmenu.png" alt="目录" /></span> </div>
<div class="mnav" id="mnav"> <a href="https://aaoe.github.io/history/" targent="_blank">历史人文</a> <a href="https://aaoe.github.io/classic/" targent="_blank">诸子百家</a> <a href="https://aaoe.github.io/poetry/" targent="_blank">诗词歌赋</a> <a href="https://aaoe.github.io/video/" targent="_blank">影音资料</a> <a href="https://aaoe.github.io/games/" targent="_blank">休闲游戏</a> <a href="https://aaoe.github.io/pages" targent="_blank">娱乐动画</a>  </div>
<div class="search searchtop">
  <form  name="formsearch" action="https://aaoe.github.io/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='https://aaoe.github.io'>主页</a> > <a href='https://aaoe.github.io/classic/'>诸子百家</a> > <a href='https://aaoe.github.io/daojiaoshuji/'>道教书籍</a> > <a href='https://aaoe.github.io/daojiaoshuji/yunjiqiqian/'>云笈七签</a> > </div>
<div class="kind">
  <h1 class="h11">卷四十 说戒部三</h1>
</div>
<ul class="pagelist" id="pagelist">
  <span class="todown1"><a href='https://aaoe.github.io/daojiaoshuji/yunjiqiqian/103983.html' class='pagedaohang'>【上一篇】<i>:卷四十一 杂法部</i></a></span><span class="tomenu"><a href="https://aaoe.github.io/daojiaoshuji/yunjiqiqian/" title="云笈七签" class="returnIndex">【回目录】</a>
</span><span class="toup1"><a href='https://aaoe.github.io/daojiaoshuji/yunjiqiqian/103981.html' class='pagedaohang'>【下一篇】<i>：卷三十九 说戒部二</i></a></span>
</ul>
<div class="articleContent" id="articleContent"> <p>◎说百病</p><p>老君曰：救灾解难，不如防之为易；疗疾治病，不如备之为吉。今人见背，不务防之而务救之，不务备之而务药之。故有君者不能保社稷，有身者不能全寿命。是以圣人求福于未兆，绝祸于未有。盖灾生于稍稍，病起于微微。人以小善为无益，故不肯为；以小恶为无损，故不肯改。小善不积，大德不成；小恶不止，以成大罪。故摘出其要，使知其所生焉，乃百病者也。</p><p>喜怒无常是一玻忘义取利是一玻</p><p>好色坏德是一玻专心系爱是一玻</p><p>憎欲令死是一玻纵贪蔽过是一玻</p><p>毁人自誉是一玻擅变自可是一玻</p><p>轻口喜言是一玻快意逐非是一玻</p><p>以智轻人是一玻乘权纵横是一玻</p><p>非人自是是一玻侮易孤弱是一玻</p><p>以力胜人是一玻威势自忄胁是一玻</p><p>语欲胜人是一玻贷不念偿是一玻</p><p>曲人自直是一玻以直伤人是一玻</p><p>恶人自喜是一玻喜怒自伐是一玻</p><p>愚人自贤是一玻以功自与是一玻</p><p>名人有非是一玻以劳自怨是一玻</p><p>以虚为实是一玻喜说人过是一玻</p><p>以富骄人是一玻以贵轻人是一玻</p><p>以贫妒富是一玻以贱讪贵是一玻</p><p>谗人求媚是一玻以德自显是一玻</p><p>败人成功是一玻以私乱公是一玻</p><p>好自掩意是一玻危人自安是一玻</p><p>陰陽嫉妒是一玻激厉旁悖是一玻</p><p>多憎少爱是一玻评论是非是一玻</p><p>推负著人是一玻文拒钩锡是一玻</p><p>持人长短是一玻假人自信是一玻</p><p>施人望报是一玻无施责人是一玻</p><p>与人追悔是一玻好自怨诤是一玻</p><p>骂詈虫畜是一玻蛊道厌人是一玻</p><p>毁訾高才是一玻憎人胜己是一玻</p><p>毒药鸩饮是一玻心不平等是一玻</p><p>以贤唝嗃是一玻追念旧恶是一玻</p><p>不受谏喻是一玻内疏外亲是一玻</p><p>投书败人是一玻谈愚痴人是一玻</p><p>烦苛轻躁是一玻摘捶无理是一玻</p><p>好自作正是一玻多疑少信是一玻</p><p>笑颠狂人是一玻蹲踞无礼是一玻</p><p>丑言恶语是一玻轻易老少是一玻</p><p>恶态丑对是一玻了戾自用是一玻</p><p>好喜嗜笑是一玻喜禁固人是一玻</p><p>诡谲谀谄是一玻嗜得怀诈是一玻</p><p>两舌无信是一玻乘酒歌横是一玻</p><p>骂詈风雨是一玻恶言好杀是一玻</p><p>教人堕胎是一玻干预人事是一玻</p><p>孔穴窥视是一玻借不念还是一玻</p><p>负债逃窃是一玻背向异辞是一玻</p><p>喜抵捍戾是一玻调戏必固是一玻</p><p>故迷误人是一玻探巢破卵是一玻</p><p>刳胎剖形是一玻水火败伤是一玻</p><p>笑盲聋喑是一玻教人嫁娶是一玻</p><p>教人擿捶是一玻教人作恶是一玻</p><p>含祸离爱是一玻唱祸道非是一玻</p><p>见便欲得是一玻强夺人物是一玻</p><p>老君曰：能念除此百病，则无灾累，痛疾自愈，济度苦厄，子孙蒙佑矣。</p><p>----------------------------------------</p><p>◎崇百药</p><p>老君曰：古之圣人，其于善也，无小而不得；其于恶也，无微而不改。而能行之，可谓饵药焉。所谓百药者：</p><p>体弱性柔是一药。行宽心和是一药。</p><p>动静有礼是一药。起居有度是一药。</p><p>近德远色是一药。除去欲心是一药。</p><p>推分引义是一药。不取非分是一药。</p><p>虽憎犹爱是一药。好相申用是一药。</p><p>为人愿福是一药。救祸济难是一药。</p><p>教化愚蔽是一药。谏正邪乱是一药。</p><p>戒敕童蒙是一药。开导迷误是一药。</p><p>扶接老弱是一药。以力助人是一药。</p><p>与穷恤寡是一药。矜贫救厄是一药。</p><p>位高下士是一药。语言谦逊是一药。</p><p>恭敬卑微是一药。不负宿债是一药。</p><p>愍慰笃信是一药。质言端悫是一药。</p><p>推直引曲是一药。不争是非是一药。</p><p>逢侵不鄙是一药。受辱不怨是一药。</p><p>推善隐恶是一药。推好取丑是一药。</p><p>推多取少是一药。称叹贤良是一药。</p><p>见贤自省是一药。不自彰显是一药。</p><p>推功引苦是一药。不自伐善是一药。</p><p>不掩人功是一药。劳苦不恨是一药。</p><p>怀实信厚是一药。覆蔽陰恶是一药。</p><p>富有假乞是一药。崇进胜已是一药。</p><p>安贫不怨是一药。不自尊大是一药。</p><p>好成人 功是一药。不好陰私是一药。</p><p>得失自观是一药。陰德树恩是一药。</p><p>生不骂詈是一药。不评论人是一药。</p><p>好言善语是一药。灾病自咎是一药。</p><p>苦不假推是一药。施不望报是一药。</p><p>不骂畜生是一药。为人祝愿是一药。</p><p>心平意等是一药。心静意定是一药。</p><p>不念旧恶是一药。匡邪弼恶是一药。</p><p>听谏受化是一药。不干预人是一药。</p><p>忿怒自制是一药。解散思虑是一药。</p><p>尊奉老者是一药。闭门恭肃是一药。</p><p>内修孝悌是一药。蔽恶扬善是一药。</p><p>清廉守分是一药。好饮食人是一药。</p><p>助人执忠是一药。救日月蚀是一药。</p><p>远嫌避疑是一药。恬惔宽舒是一药。</p><p>尊奉圣文是一药。思神念道是一药。</p><p>宣扬圣化是一药。立功不倦是一药。</p><p>尊天敬地是一药。拜谒三光是一药。</p><p>恬惔无欲是一药。仁顺谦让是一药。</p><p>好生恶杀是一药。不多聚财是一药。</p><p>不犯禁忌是一药。廉洁忠信是一药。</p><p>不多贪财是一药。不烧山木是一药。</p><p>空车助载是一药。直谏忠信是一药。</p><p>喜人有德是一药。赴与穷乏是一药。</p><p>代老负担是一药。除情去爱是一药。</p><p>慈心愍念是一药。好称人善是一药。</p><p>因富而施是一药。因贵为惠是一药。</p><p>老君曰：此为百药也。人有疾玻皆有过恶。陰掩不见，故应以疾玻因缘饮食、风寒、温 气而起。由其人犯违于神，致魂逝魄丧，不在形中，体肌空虚，精炁不守，故风寒恶炁得中之。是以圣人虽处幽暗，不敢为非；虽居荣禄，不敢为利。度形而衣，量分而食。虽富且贵，不敢恣欲；虽贫且贱，不敢犯非。是以外无残暴，内无疾痛，可不慎之焉！</p><p>----------------------------------------</p><p>◎初真十戒</p><p>天真言：出家超俗，皆宿有良契，故能独拔常伦。若慎终如始，精至修练，当福延七祖，庆流一门。所谓九层之台，起于累土，千里之行，始于足下，乃至功成德就，白日升天。于是乎，开度之时，宜受初真之戒。其戒有十尔，当受之。</p><p>第一戒者，不得陰贼潜谋，害物利己，当行陰德，广济群生。</p><p>第二戒者，不得杀害含生，以充滋味，当行慈惠，以及昆虫。</p><p>第三戒者，不得婬邪败真，秽慢灵气，当守贞操，使无缺犯。</p><p>第四戒者，不得败人成功，离人骨肉，当以道助物，令九族雍和。</p><p>第五戒者，不得谗毁贤良，露才扬己，当称人之美善，不自伐其功能。</p><p>第六戒者，不得饮酒过羌，食肉违禁，当调和气性，专务清虚。</p><p>第七戒者，不得贪求无厌，积财不散，当行节俭，惠恤贫穷。</p><p>第八戒者，不得交 游非贤，居处秽杂，当慕胜己，栖集清虚。</p><p>第九戒者，不得不忠不孝，不仁不信，当尽节君亲，推诚万物。</p><p>第十戒者，不得轻忽言笑，举动非真，当持重寡词，以道德为务。</p><p>能保此十戒，始终无亏，则天道佑之，神明辅之，欲求凶横，不可得也。若朝为夕替，泄慢正真，自贻其殃，无怨咎于高灵也。凡初入道之子，可不勖之。</p><p>----------------------------------------</p><p>◎清戒</p><p>太玄部卷第八老君传授经戒仪注诀云：凡受戒及经毕后，月晦日半夜，不可不斋。斋则清戒。清戒竟夜，诵之百遍千遍，限外无数。未堪如此者，不可减九遍。他日斋静行来，出入得诵，更不必斋。时宜谘师访友，思而行之，不须高声，心口相知，在人众中，勿发于口，审能感通上圣。</p><p>《正一法文》下卷云：凡为道民，便受护身符及三戒，进受五戒、八戒，然后受箓。从前未受戒者，受箓之后，依次受之，诵习 通利，恒存思行持意不谬忘，则不犯科。未受录之时，无所呼召。受录已后，动静呼神。不行戒者，呼之不至。破戒之人，吏兵远身。还上天曹，考官便逮。致诸厄疾，公私灾横，轗轲衰否，所作不成。成功立德，舍暗入明，施善禳恶，以吉除凶，要在行戒，神即佑之。戒有别文，精详修习 。或有不解，或有遗忘，或有谬误，或冒禁故，或尊上逼迫，或畏死犯之，皆是招愆，悉名破戒，即应忏悔，首谢自新也。凡违戒者，背负鞫言，协道信邪，杂事佛俗，此为不专，中心怀贰，愚迷犹豫，惑障缠深。师三诲之，必能改革，守一不回，召神有效。三诲不悛，是为叛道。乖逆师尊，法应夺箓。入佛奉俗，及元所事，师慈愍之，不追咎责。怨怼事他，弃本逐末，虽名奉道，实犯正科，诸官不得容受，积久知悔，更立功乞还，许依听升迁矣！</p><p>----------------------------------------</p><p>◎太玄都中宫女青律戒</p><p>凡修上清之法，不得北向及本命之上二处便溺，触忤玉晨，秽慢本真。五犯不得入仙也，十犯被考左官，死入地狱三涂之中，万劫还生不人之道。</p><p>凡上学之士，受三天正法，四明之科，佩带真文，出入三光，及宜卧息不得露头，不著巾帽，及脱衣 露形，毁慢身神，耻辱真文，令真灵远逝，空尸独在。三犯不得入仙也，五犯死入地狱，万劫还生不人之道。</p><p>凡上学之士，受三天正法，四极明科，妄入殗秽，哭泣悲泪，吊问死丧。五犯伐功断事，不得入仙也。十犯死入地狱，万劫还生不人之道。</p><p>----------------------------------------</p><p>◎太上黄素四十四方经戒</p><p>凡道士存思上法，及修学太一事，皆禁见死尸血秽之物。当以真?硃一铢，散入水中，因以洗目漱口，并洗手足，微咒曰：</p><p>三元上道，太一护形。司命公子，五神黄宁。血尸散灭，凶秽沉零，七液缠注，五脏华生。令我仙度，长身利贞。</p><p>凡道士受学长生法，不得称死事。称死事者，则生气变动，不居常宅；故炁运入，魂神离弃。是以恶炁游尸陈，其间孔矣。持病将死之渐也。</p><p>《真一条检经》云：夫立功德者，不得触禁犯忌，当与身神相和，不可更相克贼。更相克贼，则生灾起祸也。夫消灾散祸，不得用本命行年，如用本命行年，贼害汝身。</p><p>----------------------------------------</p><p>◎金书仙志戒</p><p>夫学仙之人，勿北向便曲，仰视三光。勿北向理发，解脱衣 裳。勿北向唾骂，犯破毁王。破谓岁下辰也，王谓王炁之所在也。勿怒见日月星辰，勿以八节日行威刑，勿以月朔日怒恚，勿以三月三日食百草心，勿以四月八日杀草伐树，勿以五月五日见血物，勿以六月六日起土，勿以七月七日思存恶事，勿以八月四日市履屐附足之物，勿以九月九日起床 席，勿以十月五日罚责人也，勿以十一月十一日不沐浴，勿以十二月三日不斋烧香念仙也。诸如此忌，天人大禁，三官告察，以是为重罪矣。或令人三魂七魄流竞，或胎神所憎，三官受恶之时也。是以恶梦交 于丹心，妖魅乘其硃阙，精液触犯神真，烦恼流变多禁，莫识其术。子能奉修，则为仙才，不奉天禁，则为伤败。</p><p>受法之身，不入产妇之户及不见尸者，谓异处断隔于来往，则乃朝礼无废，不拘日数之限。若家无隔异者，四十五日外，方得朝礼。</p><p>《正一法文》下卷云：协道信邪，此为不专，中心怀贰，愚迷犹豫，是为叛道。乖逆师尊，法应夺算。</p><p>《太上黄素四十四方经》云：凡修太一之事及行上法存神之道，慎不可见尸及血秽之物。见一尸则一年不得行事，又却倾一年之功。然此帝一之科常，却罚于既往，又进塞于将来。若一年三见尸者，则罚功断事各三年也。若过见二十四尸者，皆不得复行太一，以求仙也。</p><p>凡修受上法及雌一太一之事者，兆身中三魂五神之炁，常熏于巾服之中；七魄九灵馀精，常栖于履屐之下。是以道士学长生不死，不得杂席而寝；故衣褐之服，不借非已之炁，履屐之物，常恶土秽之粪，亦不故使杂人犯触，以惊三魂。</p><p>凡道士吐纳和炁，存神服霞，修求长生之事，慎不可食五荤之菜，及为酒色之病败也。是故古之神人云：五荤为伐藏之斧斤，酒色为丧身之棺廓。夫能断斧斤之所伤，塞棺廓之死宅者，然后可以陟长生之途径，渐神仙之蹊路乎！</p><p>凡存修太一之事，欲有所礼愿，慎不可叩头。叩头者，则倾九天，动千真，神官回覆，泥丸倒悬，天帝号于上府，太一泣于中田。数如此者，则存念无益，三真弃宫，七神漂散，玄宅纳凶，是为太一五神之至忌也。故古之真人，但心存叩头，运精感而行事，不因颊颡以祈灵也。凡修行太一之事，真人之道，不得有所礼拜。礼拜亦帝君、五神之所忌也。若有所精思行礼愿之时，但心拜而已，不形屈也。</p><p>----------------------------------------</p><p>◎上清大洞戒</p><p>凡修雌一之法，不得哀哭。哀哭感则五神号于上府，太一泣于中田，神丧精亡，灵真去身，空尸独立，复何仙冀哉？不得见尸，一年不得行事，却倾一年之功。若一年见三尸者，则三年不得行事，亦却三年之功。见二十四尸，子失道矣。前文太素亦与此大同小异矣。亦不得言称死事，恚怒愿己之死，言满四十，不得为真人，以为弃生之罪，三年身亡灭矣。不得衣五色衣裳，敷华好服则真灵去身，婬邪内发驰心，猖獗潜逸，赤子飞飚，长离玄宫，破形解骸，身死名灭。若衣服，勿杂色兰布之服，可以终日咏诵洞章，奚求不得乘云驾龙，逍遥太极。</p><p>----------------------------------------</p><p>◎灵宝戒</p><p>《真仙内科》云：玄功之人，常布衣草履，不得荣华之服，犯者失道。祖父母、己父母、同法可拜，不同法不得拜，叔伯以下，不同法亦不得拜，犯者身亡。父母吉会，不得预坐。父母兄弟妻子同契，虽有骨血之亲，皆不得同床 而坐，同盘而食。其法不同，皆为尸秽，犯者失道。夫妻不得同室而寝，若邪念在心，长失道矣。自非同盟，不得同室而寝。自非同契，不得同床 而坐，同盘而食，同衣而服，犯者失道。</p><p>凡身荷仙官灵箓，不得妄拜妄哀，不得妄哭。凡于父母、国君、官长二千石剌史三，公皆设敬，不得即误礼拜。</p><p>----------------------------------------</p><p>◎受持八戒斋文</p><p>刘宋朝陆先生修静上启：</p><p>元始天尊，无极大道，感应灵圣，一切神明。今有善男子、善女人等，求欲受持八戒清斋一日一夜 ，用以检御身心，灭诸三业罪恼者。故《洞神经》第十二云：夫斋以齐整身心为急。身心齐整，保无乱败。起发多端，大略有八：</p><p>一者，不得杀生以自活。</p><p>二者，不得婬欲以为悦。</p><p>三者，不得盗他物以自供给。</p><p>四者，不得妄语以为能。</p><p>五者，不得醉酒以恣意。</p><p>六者，不得杂卧高广大床 。</p><p>七者，不得普习 香油，以为华饰。</p><p>八者，不得躭著歌舞，以作倡伎。</p><p>今日善男子、善女人等人，若能不犯此之八事，则八败无从以起，则八成自然而立。立久不失，则延年保命，神通洞达。是故斋者，受持八戒，思真行道，通而无穷，显验必速，皆如所期也。今请受既毕，再拜起，奉戒而退。</p> </div>
<ul class="pagelist" id="pagelist">
  <span class="todown1"><a href='https://aaoe.github.io/daojiaoshuji/yunjiqiqian/103983.html' class='pagedaohang'>【上一篇】<i>:卷四十一 杂法部</i></a></span><span class="tomenu"><a href="https://aaoe.github.io/daojiaoshuji/yunjiqiqian/" title="云笈七签" class="returnIndex">【回目录】</a>
</span><span class="toup1"><a href='https://aaoe.github.io/daojiaoshuji/yunjiqiqian/103981.html' class='pagedaohang'>【下一篇】<i>：卷三十九 说戒部二</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://aaoe.github.io/daojiaoshuji/wenshizhenjing/" target="_blank">文始真经<i>></i></a>  <a href="https://aaoe.github.io/daojiaoshuji/tongxuanzhenjing/" target="_blank">通玄真经<i>></i></a>  <a href="https://aaoe.github.io/daojiaoshuji/zhonglvchuandaoji/" target="_blank">钟吕传道集<i>></i></a>  <a href="https://aaoe.github.io/daojiaoshuji/zhuangzibaihuawen/" target="_blank">庄子白话文<i>></i></a>  <a href="https://aaoe.github.io/daojiaoshuji/liezi/" target="_blank">列子<i>></i></a>  <a href="https://aaoe.github.io/daojiaoshuji/daodejingbaihuawen/" target="_blank">道德经白话文<i>></i></a>  <a href="https://aaoe.github.io/daojiaoshuji/qingjingjing/" target="_blank">清静经<i>></i></a>  <a href="https://aaoe.github.io/daojiaoshuji/yuhuangjing/" target="_blank">玉皇经<i>></i></a>  <a href="https://aaoe.github.io/daojiaoshuji/taishanglaojunnaguanjing/" target="_blank">太上老君内观经<i>></i></a>  <a href="https://aaoe.github.io/daojiaoshuji/yunjiqiqian/" target="_blank">云笈七签<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://aaoe.github.io/history/" targent="_blank">历史人文</a> <a href="https://aaoe.github.io/classic/" targent="_blank">诸子百家</a> <a href="https://aaoe.github.io/poetry/" targent="_blank">诗词歌赋</a> <a href="https://aaoe.github.io/video/" targent="_blank">影音资料</a> <a href="https://aaoe.github.io/games/" targent="_blank">休闲游戏</a> <a href="https://aaoe.github.io/pages" targent="_blank">娱乐动画</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="https://aaoe.github.io/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
<p>Alete Copyright © <a href="https://aaoe.github.io">俭静书院</a> / All Rights Reserved</p>

</div>
<script>
var _hmt = _hmt || [];
(function() {
var hm = document.createElement("script");
hm.src = "https://hm.ChiBooks.com/hm.js?439e35470defdfe66d70b6886ac84ba3";
var s = document.getElementsByTagName("script")[0];
s.parentNode.insertBefore(hm, s);
})();
</script>

</body>
</html>