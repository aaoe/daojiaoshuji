<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>云笈七签_卷三十七 斋戒部</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://aaoe.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://aaoe.github.io/js/dm.js" type="text/javascript"></script>
<script src="https://aaoe.github.io/js/pc.js" type="text/javascript"></script>
<script src="https://aaoe.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://aaoe.github.io/" class="mindex"><img src="https://aaoe.github.io/images/mindex.png" alt="回主页" /></a>
  <div class="mTitle"><a href="https://aaoe.github.io/" class="htitle1">俭静书院</a> · <a href="https://aaoe.github.io/daojiaoshuji/yunjiqiqian/">云笈七签</a></i></div>
  <span class="mmenu" id="mmenu"><img src="https://aaoe.github.io/images/mmenu.png" alt="目录" /></span> </div>
<div class="mnav" id="mnav"> <a href="https://aaoe.github.io/history/" targent="_blank">历史人文</a> <a href="https://aaoe.github.io/classic/" targent="_blank">诸子百家</a> <a href="https://aaoe.github.io/poetry/" targent="_blank">诗词歌赋</a> <a href="https://aaoe.github.io/video/" targent="_blank">影音资料</a> <a href="https://aaoe.github.io/games/" targent="_blank">休闲游戏</a> <a href="https://aaoe.github.io/pages" targent="_blank">娱乐动画</a>  </div>
<div class="search searchtop">
  <form  name="formsearch" action="https://aaoe.github.io/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='https://aaoe.github.io'></a> > <a href='https://aaoe.github.io/classic/'>诸子百家</a> > <a href='https://aaoe.github.io/daojiaoshuji/'>道教书籍</a> > <a href='https://aaoe.github.io/daojiaoshuji/yunjiqiqian/'>云笈七签</a> > </div>
<div class="kind">
  <h1 class="h11">卷三十七 斋戒部</h1>
</div>
<ul class="pagelist" id="pagelist">
  <span class="todown1"><a href='https://aaoe.github.io/daojiaoshuji/yunjiqiqian/103986.html' class='pagedaohang'>【上一篇】<i>:卷三十八 说戒部一</i></a></span><span class="tomenu"><a href="https://aaoe.github.io/daojiaoshuji/yunjiqiqian/" title="云笈七签" class="returnIndex">【回目录】</a>
</span><span class="toup1"><a href='https://aaoe.github.io/daojiaoshuji/yunjiqiqian/103984.html' class='pagedaohang'>【下一篇】<i>：卷三十六 杂修摄部五</i></a></span>
</ul>
<div class="articleContent" id="articleContent"> <p>◎斋戒叙</p><p>夫入靖修真，要资斋戒。检口慎过，其道渐阶。《南华真经》云：颜回问道于孔子。孔子曰：汝斋戒，吾将语汝。颜回曰：回居贫，唯不饮酒，不茹荤久矣。孔子曰：是祭祝之斋，非心斋也。汝一志，无以耳听，而以心听，无以心听，而以气听，疏瀹汝心志，澡雪汝精神，掊击汝智虑，我将语汝。夫道冥然，难言哉！将为汝试言其约略尔。《混元皇帝圣纪》云：按诸经斋法，略有三种。一者设供斋，以积德解愆。二者节食斋，可以和神保寿。斯谓祭祝之斋，中士所行也。三者心斋，谓疏瀹其心，除嗜欲也；澡雪精神，去秽累也；掊击其智，绝思虑也。夫无思无虑则专道，无嗜无欲则乐道，无秽无累则合道。既心无二想，故曰一志焉，盖上士所行也。夫斋者，齐也，齐整三业，乃为齐矣。若空守节食，既心识未齐。又唯存一志，则口无贪味。谓兹二法，表里相资。《大戒经》云：夷心静然，专想不二，过中不味，内外清虚是也。子虽薄闲节食，未解调心。故示斋法，令其受道，而末学之徒，孰能虚心一志哉！夫鄙乎祭祀之教，自谓得心斋之理，盖唝嗃怠慢之夫矣。虽口谈空寂，无解其因，是自矜也。</p><p>----------------------------------------</p><p>◎洞玄灵宝六斋十直</p><p>道教五戒：一者不得杀生，二者不得嗜酒，三者不得口是心非，四者不得偷盗，五者不得婬色。十善：一念孝顺父母；二念忠事君师；三念慈心万物；四念忍性容非；五念谏诤蠲恶；六念损己救穷；七念放生养物、种诸果林；八念道边舍井种树立桥；九念为人兴利除害，教化未悟；十念读三宝经律，恒奉香花供养之具。凡人常行此五戒、十善，恒有天人善神卫之，永灭灾殃，长臻福祐，唯在坚志。</p><p>----------------------------------------</p><p>◎年六斋</p><p>正月、三月、五月、七月、九月、十一月。</p><p>----------------------------------------</p><p>◎月十斋</p><p>一日北斗下，八日北斗司杀君下，十四日太一使者下，十五日天帝及三官俱下，十八日太一下，二十三日太一八神使者下，二十四日北辰下，二十八日下太一下，二十九日中太一下，三十日上太一下。</p><p>自下、中上、三太一下日，皆天地水三官一切尊神俱下，週行天下，伺人善恶。</p><p>甲子日太一简阅神祇，庚申日伏尸言人罪过，本命日计人功行，八节日有八神记人善恶，三元日天地水官校人之罪福。</p><p>----------------------------------------</p><p>◎六种斋</p><p>第一、《道门大论》云：上清斋有二法：</p><p>一、绝群独宴，静气遗形。清坛肃侣，依太真仪格。</p><p>一、心斋，谓疏瀹其心，澡雪精神。</p><p>第二、灵宝斋有六法：</p><p>第一、金箓斋，救度国王。</p><p>第二、黄箓斋，救世祖宗。</p><p>第三、明真斋，忏悔九幽。</p><p>第四、三元斋，首谢违犯科戒。</p><p>第五、八节斋，忏洗宿新之过。</p><p>第六、自然斋，为百姓祈福。</p><p>第三、洞神斋，精简为上，绝尘期灵。</p><p>第四、太一斋，以恭肃为首。</p><p>第五、指教斋，以清素为贵。</p><p>第六、涂炭斋，以勤苦为功。</p><p>已上诸斋，自古及今，登坛告盟，启誓玄圣，或三日、七日、九日、十五日，皆昼夜六时行道，转经礼忏，仪格甚重。除上清绝群独宴，静气遗形心斋之外，自余皆是为国王民人，学真道士拔度先祖，已躬谢过，禳灾致福之斋。此时移代同异，不无详略。于灵宝斋中为半景之斋，既无宿请，亦无言功，唯只一时或两时忏悔，亦不三时上香，步虚礼经并阙。或小小斋中，三礼叹愿，随时去取，逐便制仪，既非大集，心达而已。</p><p>----------------------------------------</p><p>◎二种斋</p><p>《本相经》曰：斋有二种：一则拯道，二则济度。拯道者，谓发心学道，从初至终，念念持斋，心心不退。复有二门：一谓志心，二谓灭心。志心者，始终运意，行坐动形，寂若死灰，同于枯木，灭诸想念，唯一而已。灭心者，随念随忘，神行不系，归心于寂，直至道常济度者，谓回心至道，翘想玄真，愿福降无穷，灾消未兆。又云：虔心者，唯罄一心，丹诚十极，烧香礼拜，唯求于道。舍财者，市诸香油、八珍、百味、营馔供具，屈请道士，及以凡器归心启告，委命至真，内泯六尘，外齐万境，冥心静虑，归神于道。克成道果，永契无为，救济存亡，拔度灾苦，随其分力，福降不羌，功德轻重，各在时矣。</p><p>----------------------------------------</p><p>◎十二斋</p><p>《玄门大论》：</p><p>一者金箓斋，上消天灾，保镇帝王。简文亦云，兼为师友。</p><p>二者玉箓斋，宗云正为人民，今此本未行于世。</p><p>三者黄箓斋，拯拔地狱罪根，开度九幽七祖。</p><p>四者上清斋，求仙念真，练形隐景。</p><p>五者明真斋，学士自拔亿曾万祖长夜之魂。</p><p>六者指教斋，请福谢罪，禳灾救疾。</p><p>七者涂炭斋，拔罪谢殃，请福度命。</p><p>八者三元斋，学士己身悔罪。</p><p>九者八节斋，学士谢过求仙。</p><p>十者三皇子午斋，辅助帝王，保安国界。</p><p>十一者靖斋，如千日、百日、三日、七日修真之用。</p><p>十二者自然斋，救度一切存亡，自然之中修行时节。</p><p>----------------------------------------</p><p>◎八节斋</p><p>凡八节之日，是上天八会大庆之日也。其日诸天大圣尊神，上会灵宝玄都、玉京上宫，朝庆天真，奉戒持斋，游行诵经。此日修斋持戒，宗奉天文者，皆为五帝所举，书名玉历。</p><p>----------------------------------------</p><p>◎心斋</p><p>《南华真经》曰：颜渊问道于孔子。孔子曰：汝斋戒，吾将告汝。颜渊曰：回贫，唯不饮酒、不茹荤久矣。孔子曰：是祭祀之斋，非心斋也。汝一志，无以耳听而以心听，无以心听，而以气听。疏瀹汝心，除嗜欲也；澡雪汝精神，去秽累也；掊击其智，绝思虑也。夫无思无虑则专道，无嗜无欲则乐道，无秽无累则合道。既心无二想，故曰一志。</p><p>----------------------------------------</p><p>◎斋直</p><p>《三天内解经》曰：夫为学道，莫先乎斋。外则不染尘垢，内则五藏清虚，降真致神，与道合居。能修长斋者，则道合真，不犯禁戒也。故天师遗教，为学不修斋直，冥如夜行不持火烛，此斋直应是学道之首。夫欲启灵告冥、建立斋直者，宜先散斋。不使宿秽，臭腥消除，肌体清洁，无有玷污，然后可得入斋。不尔，徒加洗沐，臭秽在肌肤之内，汤水亦不能除。</p><p>《三元斋品》曰：建斋之日，当输金真玉光九天之信，置于五帝，以招神致灵。</p><p>《三元斋品》曰：学法未备，即俯仰之格，多不合仪。</p><p>《金锁流珠经》曰：古来呼斋曰社会，今改为斋会。</p><p>《太上太真科经》曰：消遣世务，三业为修斋。存三守一，斋为本基。斋者，齐也、洁也、净也。不必六时行道，三时讲经，昼夜存念，忏悔请福，干造玄虚，更失万一。能得一者，心摄三业。能摄身者，端拱不扰；能摄口者，默识密明；能摄心者，神与道合。如斯为主，成圣真仙。未合此者，摄身朝礼，离杀盗婬，摄口诵经，免妄言绮语，两舌骂詈，摄心存神，脱贪恚痴。十恶既去，十善自来。去来至极，与道合真。</p><p>----------------------------------------</p><p>◎释斋有九食法</p><p>《玄门大论》云：斋法大略有九：一者粗食，二者蔬食，三者节食，四者服精，五者服牙，六者服光，七者服气，八者服元气，九者胎食。粗食者，麻麦也；蔬食者，菜茹也；节食者，中食也；服精者，符水及丹英也；服牙者，五方云芽也；服光者，日月七元三光也；服气者，六觉之气，太和四方之妙气也；服元气者，一切所禀三元之气，太和之精，在乎太虚也；胎食者，我自所得元精之和，为胞胎之元，即清虚降，四体之气，不复关外也。粗食，止诸耽嗜；蔬食，弃诸肥腯；节食，除烦浊服精其，身神体成英带；服牙，变为牙；服光，化为光；服六气，化为六气，游乎十方；服元气，化为元气，与天地合为体；服胎气，久为婴童，与道混合为一也。此之变化，运运改易，不复待舍身而更受身，往来死生也。今意方法，未必止是食事，其或是方药，或按摩等事，可寻也。</p><p>----------------------------------------</p><p>◎说杂斋法</p><p>《三元品戒经》云：正月七日，天地水三官检校之日，可修斋。</p><p>《圣纪》云：正月七日，名举迁赏会斋。七月七日，名庆生中会斋。十月五日，名建生大会斋。三官考核功过，依日斋戒，呈章赏会，可祈景福。”</p><p>明真科云：正月、三月、五月、七月、九月、十一月，一岁六斋月，能修斋上三天帝，令太一使者除人十苦。</p><p>《八道秘言》云：正月、三月、四月、六月、七月、八月、九月、十月、十一月，此九真斋月。一日、十五日、二十九日，此月中三斋日。正月一日名天腊，五月五日名地腊，七月七日名道德腊，十月一日名民岁腊，十二月节日名侯王腊，此五腊日，并宜修斋，并祭祀先祖。</p><p>《明真科》云：月一日、初八日、十四日、十五日、十八日、二十三日、二十四日、二十八日、二十九日、三十日，已上为十直斋日。庚申、甲子八节，太一八神下，司察人过咎，修斋，太一欢悦。庚申日，人身中伏尸，上天言人罪过。本命日，受法人身神吏兵上天计人功过。</p><p>《三洞奉道科》云：正旦为献寿斋，七日为延神斋，二月八日为芳春斋，四月八日为启夏斋，五月五日为续命斋，六月六日为清暑斋，七月七日为迎秋斋，八月一日为逐邪斋，九月九日为延?弄斋，十月一日为成福斋，十一月十五日为启福斋，十二月腊日为百福斋，二十八日为近新斋，立春为建善斋，春分为延福斋，立夏为长善斋，夏至为硃明斋，立秋为遐龄斋，秋分为谢罪斋，立冬为遵善斋，冬至为广庆斋。如此等斋，各具本经仪格。故学道不修斋戒，徒劳山林矣！</p><p>夫斋者，正以清虚恬静，谦卑恭敬，战战兢兢，如履冰谷，若对严君，丹诚谦若，必祈灵应。检敕内外，无使喧杂。行斋之人，特忌斩衰孝子，新产妇人，月信未断，及痎虐疮疥废疾等，并不得升斋堂庭坛驱使，如愿苦求预斋，乞解过咎者，任投辞为其陈忏悔谢，不得杂登堂宇，应行法事等，仍迁令别坐，兼忌六畜盖此等人秽触真灵，贤圣不降，乃修斋无功也。</p><p>凡修斋主虔诚，斋官整肃。至如香灯不备，亦曰疏遗。启圣祈真，莫先于此。香贵在沉水旃檀，依上清香珠丸合和，不得用甲麝。招真致灵，务存精志。如寒栖学真，道士修斋，单贫不可致者，亦宜以少为信，无令顿阙。若纯以乳頭，非道家所用也。</p><p>初登斋，靖看焚香，气向东南西北直上者，五帝依向而至。《登真隐诀》云：香者，天真用兹以通感，地祗缘斯以达信，非论斋洁、祈念、存思，必烧香。左右侍香金童，必为招真达意。《登真隐诀》云：“真人摄日晖以通照，役月精以朗幽，故然九光之微灯，晃八方之尽夜。</p><p>《四极明科》云：“立春、春分，然九灯于庭；立夏、夏至，然八灯；立秋、秋分，然六灯；立冬、冬至，然五灯，本命日，十二灯，自此陈乞谢过祈恩。用灯于庭。法与修诸斋，自有灯数于庭。讫，依记四时向王，唯本命向太岁叩齿二十四通，咒曰：高上太真万圣帝皇五帝玉司总仙监真，今日吉辰，八节开陈。陽罪陰考，绝灭九陰。于今永始，拔释七玄。免脱火乡，永离刀山。三涂五苦，不累我身。得同天地，长保帝晨。五愿八会，靡不如言。咒毕，解巾叩头百二十过，当令额向地而已，勿令痛。竟复巾，仰天，心念：我身今日，上享天恩，赐反形骸，受生飞仙。毕，仰咽二十四气止。如此三年，宿褭除，身与真同。</p><p>案诸经斋法，略有三种。一者设供斋，可以积德解愆。二者节食斋，可以和神保寿，斯谓祭祀之斋，中士所行也。三者心斋，谓疏瀹其心，除嗜欲也；澡雪精神，去秽累也，掊击其智，绝思虑也。夫无思无虑则专道，无嗜无欲则乐道，无秽无累则合道。既心无二想，故曰一志焉。盖上士所行也，详矣。斋者，齐也。要以齐整三业，乃为斋矣。若空守节食，既心识未齐，又唯在一志，则口无贪味之谓也。二法表里相资，故《大戒经》云：夷心静嘿，专想不二，过中不味，内外清虚是也。子虽薄闲节食，未解调心，故示兹斋法，令其受道。而末学之徒，孰能虚心一志哉？夫鄙乎祭祀之教，自谓得心斋之理，盖怠慢之夫矣！虽口谈寂，无解其因，是自矜焉。《易》云，圣人以此斋戒。</p><p>----------------------------------------</p><p>◎斋科</p><p>道士王纂，金坛人也。居马迹山，常以陰功救物，仁逮蠢动。值晋之末，中原乱罹，饥馑既臻，疫疠仍作，时有毒瘴，损毙者多，闾里凋荒，死亡枕籍。纂于静室，飞章告玄，三夕之中，继之以泣。至三夜，有光如昼，照其家庭，即有祥风景云，纷郁空际。俄而，异香天乐下集庭中，介金执锐之士三十余人，罗列如有所候。顷之，珠幢宝盖，霓旆羽节，红旌锦旂，各二人相对前行。即最后又有四青童执花捧香，侍女捧桉，地铺锦席，前立巨屏，左右龙虎将军，侍从官将兵士二千许人，立两面，若有备卫焉。复有金甲大将军二十六人，神王十人，次龙虎二君之外，班列肃如也。须臾，笙箫骇空，自西北而至，五色奇光，灼烁艳逸，一人佩剑持版而前，告纂曰：太上道君至矣。于是百宝大座自空而下，太上道君侍二真人、二天帝在座之左右。道君坐五色莲花，二真、二帝立侍焉。纂拜首迎谒，跪伏于地。道君曰：子敏心念生民，形于章醮，刳心抆血，感动幽明，地司列名。盖化育万物，而五行为之用，五行互有相胜，各有兴衰，代谢推迁，间不容息。是以生之不停，气气相续，亿劫已来，未暂辍也。得其生者，合于纯陽，升天而为仙；得其死者，沦于至陰，在地而为鬼。鬼物之中，自有优劣、强弱、刚柔、善恶，与人世无异。玉皇天尊虑鬼神之肆横害于人也，常命五帝三官，检制部御之律令刑章，罔不明备。而季世之民，浇伪者众，淳源既散，妖诈萌生，不忠于君，不孝于家，废三纲五常之教，自投死地。由是六天故气魔鬼之徒，与历代巳来败军死将，聚结为党 ，伐害生民，驾雨乘风，因衰伺隙，为种种病，中伤甚多，亦有不终天年，罹其夭枉者。寻于杜陽宫出《神咒经》，授真人唐平，使其流布，以救于物，民间有之。世人见王翦、白起名，谓为虚诞。此盖从来将领，生为兵统，死为鬼帅。有功者，迁为陰官；残害者，犹居魔属，乘五行败气，为瘵为瘥。然以陽威惮之，神咒服之，自当弥戢矣。今以《神化》、《神咒》二经；复授于子，按而行之，以拯护万民兆庶也。即命侍童披九光之韫，以《神化经》及《三五大斋诀》授之于纂曰：勉而勤之，陰功克充，真阶可冀也。言讫，千乘万骑，西北而举，升还上清矣。纂案经品斋科行于江 表，疫毒铺弭，生灵又康。自晋及兹，普蒙其福者，不可胜纪焉。</p><p>----------------------------------------</p><p>◎持斋</p><p>《无上秘要》云：昔有道士，持斋诵经。有一凡人，为赁作治厨斋堂。道士见其用意，至日中持斋，因唤与同食。食竟，为其说法，语此赁人，今随吾持斋，功德甚大，可至明日中时复食，勿坏尔斋，徒劳无益。能如此者，将可得免见世穷厄。此人稽首受戒而去，暮还家。其妇一日待婿，具以道士戒言喻妇。妇甚不解，遂致嗔怒，赁人不能免其妇意，遂坏其斋，与妇共食。其后命过天，使其人主蜀山千岁树精，恒给其中食。其树茂盛，暑夏之月，有精进贤者三人经过，依树而息。贤者叹曰：此树虽凉，日已向中，何由得食？此人于树中曰：当为贤者供设中食，无所为忧。须臾食至，贤者共食。食竟，言曰：我觅道，道在何所？此自然，非道也。因问树曰：不审大神可得暂降形见与某相面否？此人于树空中答曰：我非能使人得道者也。具记姓字处所，昔常为道士劝使持斋，为妇人所坏，功德不全，致令使我守此树精，不能得出。天以我昔经斋中食，令每至中给我斋食，口不暇食，又无缘得迁。欲屈贤者为至我舍，道我如此，能为我建三日斋戒，我身便得升天。贤者感此人意，为寻其家，具以其言语家人如此。家人即为建斋，请诸道士烧香诵经三日谢过，此人即得飞行，升入云中，于景霄之上，受书为散仙人。故斋之功德甚重，不可不修。此人半日持斋，死经一日，即时出身，不拘一年，而得为仙。故天计功过，明之不亏也。夫为学者，可勤持斋戒，以期冥感，能修之者，必获升腾之举。</p><p>----------------------------------------</p><p>◎陰陽杂斋日</p><p>三会日：正月七日举迁赏会斋、七月七日庆生中会斋、十月五日建生大会斋、三会日，三官考箓功过，宜受符箓，斋戒呈章，以祈景福。</p><p>五腊日：正月一日名天腊斋、五月五日名地腊斋、七月七日名道德腊斋、十月一日名民岁腊斋、十二月节日名侯王腊斋。</p><p>五腊日，常当祠献先亡，名为孝子，得福无量。余日皆是婬祀，通前三元日，为人解日，皆可设净供求福焉！</p><p>《明真科》云：甲子日夜半时、甲戌日黄昏时，已上天皇真官下日。甲申日晡时，甲午日日中时，已上地皇真官下日；甲辰日食时，甲寅日平旦时，已上人皇真官下日。</p><p>右其日修斋，五岳四渎神君，各依方位，纠察善恶，无不上闻。</p><p>又丁卯日日出时，丁丑日鸡鸣时，已上天皇真官下日。又丁酉日日入时，丁亥日人定时，已上地皇真官下日；又丁未日日昳时，丁巳日愚中时，已上人皇真官下日。</p><p>其日修斋，五岳真人，各遣五神营卫，记名仙箓。</p> </div>
<ul class="pagelist" id="pagelist">
  <span class="todown1"><a href='https://aaoe.github.io/daojiaoshuji/yunjiqiqian/103986.html' class='pagedaohang'>【上一篇】<i>:卷三十八 说戒部一</i></a></span><span class="tomenu"><a href="https://aaoe.github.io/daojiaoshuji/yunjiqiqian/" title="云笈七签" class="returnIndex">【回目录】</a>
</span><span class="toup1"><a href='https://aaoe.github.io/daojiaoshuji/yunjiqiqian/103984.html' class='pagedaohang'>【下一篇】<i>：卷三十六 杂修摄部五</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://aaoe.github.io/daojiaoshuji/wenshizhenjing/" target="_blank">文始真经<i>></i></a>  <a href="https://aaoe.github.io/daojiaoshuji/tongxuanzhenjing/" target="_blank">通玄真经<i>></i></a>  <a href="https://aaoe.github.io/daojiaoshuji/zhonglvchuandaoji/" target="_blank">钟吕传道集<i>></i></a>  <a href="https://aaoe.github.io/daojiaoshuji/zhuangzibaihuawen/" target="_blank">庄子白话文<i>></i></a>  <a href="https://aaoe.github.io/daojiaoshuji/liezi/" target="_blank">列子<i>></i></a>  <a href="https://aaoe.github.io/daojiaoshuji/daodejingbaihuawen/" target="_blank">道德经白话文<i>></i></a>  <a href="https://aaoe.github.io/daojiaoshuji/qingjingjing/" target="_blank">清静经<i>></i></a>  <a href="https://aaoe.github.io/daojiaoshuji/yuhuangjing/" target="_blank">玉皇经<i>></i></a>  <a href="https://aaoe.github.io/daojiaoshuji/taishanglaojunnaguanjing/" target="_blank">太上老君内观经<i>></i></a>  <a href="https://aaoe.github.io/daojiaoshuji/yunjiqiqian/" target="_blank">云笈七签<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://aaoe.github.io/history/" targent="_blank">历史人文</a> <a href="https://aaoe.github.io/classic/" targent="_blank">诸子百家</a> <a href="https://aaoe.github.io/poetry/" targent="_blank">诗词歌赋</a> <a href="https://aaoe.github.io/video/" targent="_blank">影音资料</a> <a href="https://aaoe.github.io/games/" targent="_blank">休闲游戏</a> <a href="https://aaoe.github.io/pages" targent="_blank">娱乐动画</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="https://aaoe.github.io/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="https://aaoe.github.io">电脑版</a></p>
    <p>俭静书院</p>
</div>
<span style="display:none;"><script>var _hmt = _hmt || [];(function() { var hm = document.createElement("script");hm.src = "//hm.ChiBooks.com/hm.js?439e35470defdfe66d70b6886ac84ba3";var s = document.getElementsByTagName("script")[0]; s.parentNode.insertBefore(hm, s);})();</script></span>

</body>
</html>