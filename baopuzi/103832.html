<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>抱朴子_外篇 卷二十四 崇教</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://aaoe.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://aaoe.github.io/js/dm.js" type="text/javascript"></script>
<script src="https://aaoe.github.io/js/pc.js" type="text/javascript"></script>
<script src="https://aaoe.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://aaoe.github.io/" class="mindex"><img src="https://aaoe.github.io/images/mindex.png" alt="回主页" /></a>
  <div class="mTitle"><a href="https://aaoe.github.io/" class="htitle1">俭静书院</a> · <a href="https://aaoe.github.io/daojiaoshuji/baopuzi/">抱朴子</a></i></div>
  <span class="mmenu" id="mmenu"><img src="https://aaoe.github.io/images/mmenu.png" alt="目录" /></span> </div>
<div class="mnav" id="mnav"> <a href="https://aaoe.github.io/" targent="_blank">首页</a> <a href="https://aaoe.github.io/zuowen/" targent="_blank">作文</a> <a href="https://aaoe.github.io/" targent="_blank">古代文学</a> <a href="https://aaoe.github.io/jiankangbaojian/" targent="_blank">健康保健</a> <a href="https://aaoe.github.io/jiankangyinshi/" targent="_blank">健康饮食</a> <a href="https://aaoe.github.io/xiandai/" targent="_blank">现代小说</a> <a href="https://aaoe.github.io/gushihui/" targent="_blank">故事会</a> <a href="https://aaoe.github.io/waiguo/" targent="_blank">外国文学</a> <a href="https://aaoe.github.io/shenghuochangshi/" targent="_blank">生活常识</a> <a href="https://aaoe.github.io/meirongyangsheng/" targent="_blank">美容知识</a> <a href="https://aaoe.github.io/lishigushi/" targent="_blank">历史故事</a> <a href="https://aaoe.github.io/juqingjianjie/" targent="_blank">剧情简介</a> <a href="https://aaoe.github.io/wangmingdaquan/" targent="_blank">网名大全</a> <a href="https://aaoe.github.io/shuoshuo/" targent="_blank">说说大全</a> <a href="https://aaoe.github.io/caipudaquan/" targent="_blank">菜谱大全</a> <a href="https://aaoe.github.io/ss/" targent="_blank">生活类书籍</a>  </div>
<div class="search searchtop">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='https://aaoe.github.io'></a> > <a href='https://aaoe.github.io/'>古代文学</a> > <a href='https://aaoe.github.io/daojiaoshuji/'>道教书籍</a> > <a href='https://aaoe.github.io/daojiaoshuji/baopuzi/'>抱朴子</a> > </div>
<div class="kind">
  <h1 class="h11">外篇 卷二十四 崇教</h1>
</div>
<ul class="pagelist" id="pagelist">
  <span class="todown1"><a href='https://aaoe.github.io/daojiaoshuji/baopuzi/103833.html' class='pagedaohang'>【上一篇】<i>:外篇 卷二十五 君道</i></a></span><span class="tomenu"><a href="https://aaoe.github.io/daojiaoshuji/baopuzi/" title="抱朴子" class="returnIndex">【回目录】</a>
</span><span class="toup1"><a href='https://aaoe.github.io/daojiaoshuji/baopuzi/103831.html' class='pagedaohang'>【下一篇】<i>：外篇 卷二十三 勖学</i></a></span>
</ul>
<div class="articleContent" id="articleContent"> <p>抱朴子曰：澄视於秋毫者，不见天文之焕炳。肆心於细务者，不觉儒道之弘远。玩鲍者忘茞蕙，迷大者不能反。夫受绳墨者无枉刳之木，染道训者无邪僻之人。饰治之术，莫良乎学。学之广在於不倦，不倦在於固志。志苟不固，则贫贱者汲汲於营生，富贵者沈伦於逸乐。是以遐览渊博者，旷代而时有；面墙之徒，比肩而接武也。</p><p>若使素士则昼躬耕以糊口，夜薪火以修业，在位则以酣宴之余暇，时游观於劝诫，则世无视肉，游夏不乏矣。亦有饥寒切己，藜藿不给，肤困风霜，口乏糟糠，出无从师之资，家有暮旦之急，释耒则农事废，执卷则供养亏者，虽阙学业，可怒者也。所谓千里之足，困於盐车之下；赤刀之矿，不经欧冶之门者也。</p><p>若夫王孙公子，优游贵乐，婆娑绮纨之间，不知稼穑之艰难，目倦於玄黄，耳疲乎郑卫，鼻餍乎兰麝，口爽於膏粱，冬沓貂狐之缊丽，夏缜纱縠之翩飘，出驱庆封之轻轩，入宴华房之粲蔚，饰朱翠於楹棁，积无已於箧匮，陈妖冶以娱心，湎醹醁以沈醉，行为会饮之魁，坐为博奕之帅。省文章既不晓，睹学士如草芥，口笔乏乎典据，牵引错於事类。剧谈则方战而已屈，临疑则未老而憔悴。虽叔麦之能辩，亦奚别乎瞽瞆哉！</p><p>抱朴子曰：盖闻帝之元储，必入太学，承师问道。齿於国子者，以知为臣，然後可以为君；知为子，然後可以为父也。故学立而仕，不以政学，操刀伤割，郑乔所叹。触情纵欲，谓之非人。而贵游子弟，生乎深宫之中，长乎妇人之手，忧惧之劳，未常经心，或未免於襁褓之中，而加青紫之官；才胜衣冠，而居清显之位。操杀生之威，提黜陟之柄，荣辱决於与夺，利病靶於唇吻，爱恶无时暂乏，毁誉括厉於耳。嫌疑象类，似是而非，因机会以生无端，藉素信以设巧言，交 构之变，千端万绪，巧算所不能详，毫墨所不能究也。无术学，则安能见邪正之真伪，具古今之行事？自悟之理，无所惑假，能无倾巢覆车之祸乎！</p><p>先哲居高，不敢忘危，爱子欲教之义方，雕琢切磋，弗纳於邪伪。选明师以象成之，择良友以渐染之，督之以博览，示之以成败，使之察往以悟来，观彼以知此，驱之於直道之上，敛之乎检括之中，懔乎若跟挂於万仞，栗然有如乘奔以履冰。故能多远悔吝，保其贞吉也。</p><p>昔诸窦蒙遗教之福，霍禹受率意之祸，中山东平以好古而安，燕剌由面墙而危。前事不忘，今之良鉴也。汤武染乎伊吕，其兴勃然；辛癸染乎推崇，其亡忽焉。朋友师傅，尤宜精简。必取寒素德行之士，以清苦自立，以不群见惮者。其经术如仲舒桓荣者，强直若龚遂王吉者，能朝夕讲论忠孝之至道，正色证存亡之轨迹，以洗濯垢涅，闲邪矫枉，宜必抑情遵宪法，入德训者矣。</p><p>汉之末世，吴之晚年，则不然焉。望冠盖以选用，任朋党 之华誉，有师友之名，无拾遗之实。匪唯无益，乃反为损。故其所讲说，非道德也；其所贡进，非忠益也。唯在於新声艳色，轻体妙手，评歌讴之清浊，理管弦之长短，相狗马之剿驽，议遨游之处所，比错途之好恶，方雕琢之精粗，校弹棋樗蒲之巧拙，计渔猎相掊之胜负，品藻妓妾之妍蚩，指摘衣服之鄙野，争骑乘之善否，论弓剑之疏密。招奇合异，至於无限，盈溢之过，日增月甚。</p><p>其谈宫殿，则远拟瑶台琼室，近效阿房林光，以千门万户为局促，以昆明太液为浅陋，笑茅茨为不肖，以土阶为朴马矣。民力竭於功役，储蓄靡於不急，起土山以准嵩霍，决渠水以象九河；登凌霄之华观，辟云际之绮窗。婬音噪而惑耳，罗袂挥而乱目，濮上北里，迭奏迭起；或号或呼，俾昼作夜。流连於羽觞之间，沈沦乎弦节之侧。</p><p>或建翠翳之青葱，或射勇禽於郊坰，驰轻足於崄峻之上，暴僚隶於盛日之下，举火而往，乘星而返，机事废而不修，赏罚弃而不治。或浮文艘於滉瀁，布密网於绿川，垂香饵於涟潭，纵擢歌於清渊，飞高缴以下轻鸿，引沈纶以拔潜鳞；或结罝罘於林麓之中，合重围於山泽之表，列丹飚於丰草，骋逸骑於平原，纵卢猎以噬狡兽，飞轻鹞以鸷翔禽，劲弩殪狂兕，长戟毙熊虎。如此，既弥年而不厌，历载而无已矣。</p><p>而又加之以四时请会，祖送庆贺，要思数之密客，接执贽之嘉宾。人间之务，密勿罔极。是以雅正稍远，遨逸渐笃。其去儒学，缅乎邈矣。能独见崇替之理，自拔沦溺之中，舍败德之崄途，履长世之大道者，良甚鲜矣。嗟乎！此所以保国安家者至稀，而倾挠泣血者无算也。</p><p>今圣明在上，稽古济物，坚堤防以杜决溢，明褒贬以彰劝沮；想宗室公族，及贵门富年，必当竞尚儒术，撙节艺文，释老庄之意(意字衍)不急，精六经之正道也。</p> </div>
<ul class="pagelist" id="pagelist">
  <span class="todown1"><a href='https://aaoe.github.io/daojiaoshuji/baopuzi/103833.html' class='pagedaohang'>【上一篇】<i>:外篇 卷二十五 君道</i></a></span><span class="tomenu"><a href="https://aaoe.github.io/daojiaoshuji/baopuzi/" title="抱朴子" class="returnIndex">【回目录】</a>
</span><span class="toup1"><a href='https://aaoe.github.io/daojiaoshuji/baopuzi/103831.html' class='pagedaohang'>【下一篇】<i>：外篇 卷二十三 勖学</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://aaoe.github.io/daojiaoshuji/wenshizhenjing/" target="_blank">文始真经<i>></i></a>  <a href="https://aaoe.github.io/daojiaoshuji/tongxuanzhenjing/" target="_blank">通玄真经<i>></i></a>  <a href="https://aaoe.github.io/daojiaoshuji/zhonglvchuandaoji/" target="_blank">钟吕传道集<i>></i></a>  <a href="https://aaoe.github.io/daojiaoshuji/zhuangzibaihuawen/" target="_blank">庄子白话文<i>></i></a>  <a href="https://aaoe.github.io/daojiaoshuji/liezi/" target="_blank">列子<i>></i></a>  <a href="https://aaoe.github.io/daojiaoshuji/daodejingbaihuawen/" target="_blank">道德经白话文<i>></i></a>  <a href="https://aaoe.github.io/daojiaoshuji/qingjingjing/" target="_blank">清静经<i>></i></a>  <a href="https://aaoe.github.io/daojiaoshuji/yuhuangjing/" target="_blank">玉皇经<i>></i></a>  <a href="https://aaoe.github.io/daojiaoshuji/taishanglaojunnaguanjing/" target="_blank">太上老君内观经<i>></i></a>  <a href="https://aaoe.github.io/daojiaoshuji/yunjiqiqian/" target="_blank">云笈七签<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://aaoe.github.io/tangshi/" targent="_blank">唐诗</a><a href="https://aaoe.github.io/sidawenxuemingzhu/" targent="_blank">四大文学名著</a><a href="https://aaoe.github.io/songci/" targent="_blank">宋词</a><a href="https://aaoe.github.io/zhuzibaijia/" targent="_blank">诸子百家</a><a href="https://aaoe.github.io/shishu/" targent="_blank">史书</a><a href="https://aaoe.github.io/gudaiyishu/" targent="_blank">古代医书</a><a href="https://aaoe.github.io/mengxue/" targent="_blank">蒙学</a><a href="https://aaoe.github.io/yijingshuji/" targent="_blank">易经书籍</a><a href="https://aaoe.github.io/gudaibingshu/" targent="_blank">古代兵书</a><a href="https://aaoe.github.io/gudianxiayixiaoshuo/" targent="_blank">古典侠义小说</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="https://aaoe.github.io">电脑版</a></p>
    <p>俭静书院</p>
</div>
<span style="display:none;"><script>var _hmt = _hmt || [];(function() { var hm = document.createElement("script");hm.src = "//hm.ChiBooks.com/hm.js?439e35470defdfe66d70b6886ac84ba3";var s = document.getElementsByTagName("script")[0]; s.parentNode.insertBefore(hm, s);})();</script></span>

</body>
</html>